<?xml version="1.0" encoding="utf-8"?>
<usx version="2.0">
  <book code="OBA" style="id">Matigsalug Version</book>
  <para style="ide">UTF-8</para>
  <para style="h">Abdiyas</para>
  <para style="toc1">Abdiyas</para>
  <para style="toc2">Abdiyas</para>
  <para style="toc3">Abd</para>
  <para style="mt">Abdiyas</para>
  <para style="is">Igpewun-a</para>
  <para style="ip">Ka seini se malepet ne baseen insulat ni prupita Abdiyas piru masulug ka migpalintutuu ne kene ne sikandin de ka migsulat kayi, ke kene, masulug dan. Ka duma kayi ne nasulat, pegkeimpus te pegkahuhus te Hirusalim te me leg-un ne (586) te ware pad neetew si Kristu. Timpu seeye te ka Idumiya, ka tapey ne kuntere te Huda, ware de nahale te pegkahuhus te Hirusalim, ke kene, inleig-leig dan pad iya man-e. Ka dakel ne tuyu te seini ne libru iyan ka, meupiya ne peggukum wey ka peglegpad.</para>
  <para style="iot">Ka nenasulat te seini ne baseen</para>
  <para style="io1">Ka peglegpad te Idumiya 1-14</para>
  <para style="io1">Ka aldew te Magbebaye ne Manama 15-21</para>
  <chapter number="1" style="c" />
  <para style="p">
    <verse number="1" style="v" />Ka impakita te Manama ki Abdiyas. Seini ka ingkahi te Magbebaye ne Manama meyitenged te Idumiya.</para>
  <para style="s">Ka pegparusa te Manama te Idumiya</para>
  <para style="q1">Narineg ta ka lalag ne migpuun te Magbebaye ne Manama,</para>
  <para style="q2">wey migpeuyan sikandin te talagpangguhud diye te langun ne nasud te pegkahi,</para>
  <para style="q2">“Sasindeg kew! Egpakigkuntere ki te matig-Idumiya!”</para>
  <para style="q1">
    <verse number="2" style="v" />Ne migkahi ka Magbebaye ne Manama.</para>
  <para style="q2">“Pitew ka! Eggimuwen ku sikeykew ne mahuye du te duma ne me nasud,</para>
  <para style="q2">wey egde-deehen ka amana nikandan.</para>
  <para style="q1">
    <verse number="3" style="v" />Inlimbungan ka te pegkahambuhen nu,</para>
  <para style="q1">sikeykew se mig-ugpe te siyudad ne napalingutan te maresen ne batu ne sumalem,</para>
  <para style="q2">wey matikang ka ugpaan nu diye te kabubunganan,</para>
  <para style="q1">sikan naa ka migkahi ka te suman-suman nu,</para>
  <para style="q2">‘Hentew-a ka egpekeulug keddi diye te diralem?’</para>
  <para style="q1">
    <verse number="4" style="v" />Minsan pad titikangi ka peglayang nu iling te banug,</para>
  <para style="q2">minsan pad ke diye ka egsesalag te elat-elat te me bituen,</para>
  <para style="q1">eg-uluhen ku red iya sikeykew.”</para>
  <para style="b" />
  <para style="q1">
    <verse number="5" style="v" />“Ke egpanakew ka me takawen te marusilem,</para>
  <para style="q2">iyan dan de egpanakawen ka igkeupii ran.</para>
  <para style="q1">Ka egmamupu te ubas,</para>
  <para style="q2">egsame ded mule te pila-pila.</para>
  <para style="q1">Piru ka me kuntere nu warad iya egsameen minsan sabeka.</para>
  <para style="q1">
    <verse number="6" style="v" />Egpamitawen wey egpanakawen dan</para>
  <para style="q2">ka me karatuan niyu, me kabuhalan ni Isaw.</para>
  <para style="q1">
    <verse number="7" style="v" />In-akalan kew te langun ne miglapig kaniyu,</para>
  <para style="q2">wey egdeldelen kew nikandan puun te nasud niyu,</para>
  <para style="q1">eg-akalan kew te me etew ne migpangabang dengan kaniyu.</para>
  <para style="q1">Egsahiluten kew e te me alukuy niyu ne migpangekeen duma kaniyu,</para>
  <para style="q2">piru kene kew egpanengneng kayi.</para>
  <para style="b" />
  <para style="q1">
    <verse number="8" style="v" />Migkahi ka Magbebaye ne Manama,</para>
  <para style="q2">“Egginguma ka aldew ne egparusaan ku ka Idumiya,</para>
  <para style="q2">egguleen ku ka me matagseb ne etew diye te bubungan ni Isaw wey eg-aween ku ka langun ne katuenan dan.</para>
  <para style="q1">
    <verse number="9" style="v" />E Timan, nenaaldek ka me bahani nu,</para>
  <para style="q2">wey egpangimatayan ka langun ne sundalu diye te bubungan ni Isaw.</para>
  <para style="s">Ka sale te me matig-Idum</para>
  <para style="q1">
    <verse number="10" style="v" />“Tenged te mareet ne innimu nu diye te suled nu ne si Hakub,</para>
  <para style="q2">egkeyilawan ka wey egkareetan te ware egtamanan.</para>
  <para style="q1">
    <verse number="11" style="v" />Egtetengteng ke re diye te mariyu</para>
  <para style="q2">te timpu ne egseled ka me kuntere ne egpanguwa te me karatuan dan.</para>
  <para style="q1">Nekeiling ke red te seeye se me lapu</para>
  <para style="q2">ne migpanguwa te me karatuan te Hirusalim wey migbaad-baad kayi.</para>
  <para style="q1">
    <verse number="12" style="v" />Kene ne eleg ne igkahale nu</para>
  <para style="q2">ka mareet ne neyingumaan te suled nu ne si Hakub.</para>
  <para style="q1">Ne kene ne eleg ne igkahale nu</para>
  <para style="q2">ka karereetan ne nabayaan te me matig-Huda</para>
  <para style="q1">wey kene ne eleg ne egngisiyan nu</para>
  <para style="q2">te timpu te pegpalumbibigtew ran.</para>
  <para style="q1">
    <verse number="13" style="v" />Kene ka perem eleg ne egseled te siyudad te keet-etawan ku</para>
  <para style="q2">eyew te peggale-gale te karereetan ne nabayaan dan.</para>
  <para style="q1">Kene ka perem eleg ne egpanakew te karatuan dan</para>
  <para style="q2">te timpu te karereetan dan.</para>
  <para style="q1">
    <verse number="14" style="v" />
    <note caller="-" style="x">
      <char style="xo" closed="false">1:1-14: </char>
      <char style="xt" closed="false">Isa 34:5-17; 63:1-6; Hir 49:7-22; Isi 25:12-14; 35:1-15; Amu 1:11-12; Mal 1:2-5.</char>
    </note> Kene ne eleg ka innimu nu ne impandakep nu diye te bebalakan te dalan</para>
  <para style="q2">seeye se eg-eleg-eleg eglenus</para>
  <para style="q1">wey impandulung diye te kuntere dan,</para>
  <para style="q2">te timpu te kalaggew ran.</para>
  <para style="s">Ka peglegpad te Manama te me nasud</para>
  <para style="q1">
    <verse number="15" style="v" />“Mahaan e ka aldew ne sikeddi, se Magbebaye ne Manama, eggukum te langun ne nasud.</para>
  <para style="q2">Ke nekey ka neyimu nu,</para>
  <para style="q1">egkeyimu red degma diye te keykew.</para>
  <para style="q1">Ne ke nekey ka himu nu, iyan nu red degma egkarawat.</para>
  <para style="q1">
    <verse number="16" style="v" />Mig-inum ka keet-etawan ku te sabeka ne ubab te mapeit ne legpad</para>
  <para style="q2">diye te matulus ne bubungan ku.</para>
  <para style="q1">Piru subla pad ne mapeit ne legpad ka eg-inumen te langun ne nakalingut ne me nasud.</para>
  <para style="q2">Egkengaalamlam sikandan ne eg-iinum wey egkengaawe.</para>
  <para style="s">Ka pegpanalu te keet-etawan te Israil</para>
  <para style="q1">
    <verse number="17" style="v" />“Piru due egpakapallahuy diye te bubungan te Siyun</para>
  <para style="q2">wey egkeyimu e man-e seini ne matulus ne inged.</para>
  <para style="q1">Ne egkaawi e te keet-etawan ni Hakub</para>
  <para style="q2">ka tane ne kandan iya.</para>
  <para style="q1">
    <verse number="18" style="v" />Egkeyimu ne hapuy ka kabuhalan ni Hakub. Ne egpekeiling te legleg ka kabuhalan ni Husi</para>
  <para style="q2">wey egpeke-iling te lahami</para>
  <para style="q2">ne egkatutung wey egkeet-et ka kabuhalan ni Isaw</para>
  <para style="q1">ne ware iya egkasame kandan minsan sabeka.</para>
  <para style="q2">Sikeddiey ka Magbebaye ne Manama ka migkahi kayi.</para>
  <para style="b" />
  <para style="q1">
    <verse number="19" style="v" />“Egsubalan te keet-etawan te Nigib ka bubungan ni Isaw,</para>
  <para style="q2">wey egkaangken te keet-etawan ne migpuun te sampad te nangumkumbetul ka tane te me Pilistihanun.</para>
  <para style="q1">Egsubalan te keet-etawan te Israil ka tane te Ipraim</para>
  <para style="q2">wey Samariya, wey egkaangken te kabuhalan ni Binhamin ka Giliad.</para>
  <para style="q1">
    <verse number="20" style="v" />Ka ne neneuripen ne me Israilita egmanguli diye te tane dan</para>
  <para style="q2">wey egsubalan dan ka tane te me Pinisihanun taman te igkahibang ne balabahan dapit te igsile te Saripat.</para>
  <para style="q1">Ne ka nenaddakep ne migpuun te Hirusalim ne impanguripen diye te igkahibang ne balabahan dapit te igsile egmanguli</para>
  <para style="q2">diye te ugpaan dan wey eglibed eg-upe te me lungsud te Nigib. NEW Egmanlibed ka me sundalu ne neneuripen puun te igkahibang ne balabahan te Israil,</para>
  <para style="q2">wey egtaluwen dan ka me Kanaanhun taman te igkahibang ne balabahan te Saripat.</para>
  <para style="q1">Eg-ahawen te neneuripen ne egpuun te Hirusalim, ne diye te Sardis,</para>
  <para style="q2">ka me lungsud te Huda.</para>
  <para style="q1">
    <verse number="21" style="v" />Egtakereg te bubungan te Siyun ka me talagpangabang;</para>
  <para style="q2">egmanduan dan ka bubungan ni Idum.</para>
  <para style="q2">Ne iyan eghari ka Magbebaye ne Manama.”</para>
</usx>