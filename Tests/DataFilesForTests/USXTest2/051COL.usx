<?xml version="1.0" encoding="utf-8"?>
<usx version="2.0">
  <book code="COL" style="id">Matigsalug Version</book>
  <para style="ide">UTF-8</para>
  <para style="h">Kulusas</para>
  <para style="toc1">Matig-Kulusas</para>
  <para style="toc2">Kulusas</para>
  <para style="toc3">Kul</para>
  <para style="mt2">Ka sulat ni Pablu te</para>
  <para style="mt1">Matig-Kulusas</para>
  <para style="is">Igpewun-a</para>
  <para style="ip">Ka seini ne sulat ni Pablu igpeendiye din te migmalintutuu diye te Kulusas. Ka Kulusas, sabeka ne lungsud diye te Asya Minur ne diye dapit te igsile te Ipisu. Ware pad nakapanumbaley diye te kandan si Pablu piru amana rin e igkasasew wey impeuyanan din te me talagbulig ne egpuun te Ipisu.</para>
  <para style="ip">Nakarineg si Pablu ne due me talagpanulu ne kene ne malehet ne egpanulu te migmalintutuu diye te Kulusas. Migpanulu sikandan te emun ke due etew ne egkeupian ne egkaluwas wey egkeupian ne egmaralem pad ka peg-ila rin te Manama, kene kun ne eleg ka pegpalintutuu rin ki Kristu. Su kahiyen pa nikandan ne keilangan ne egtuman pad sikandin te duma ne ingkene ne eggimuwen wey me tulumanen. Ne keilangan man-e ne egsimba sikandin te me panalihan.</para>
  <para style="ip">Purisu insulatan ni Pablu ka migmalintutuu diye te Kulusas wey impanengneng din sikandan te kamalehetan meyitenged ki Hisu Kristu. Migkahiyan din sikandan te si Hisus iya ka miggimu te langun ne egkakita ta, purisu labew pad iya sikandin te me panalihan, wey te duma pad ne kene egkakita. Egkakita degma diye te kandin ka pegka-Manama te Amey rin, wey warad e lein ne egpuunan te umul te migmalintutuu gawas kandin. Sikan naa, keilangan ne ka migmalintutuu, kene eg-ikul te me tulumanen wey pegbebatasan te me etew, ke kene, keilangan ne si Kristu re iya ka eg-ikulen.</para>
  <para style="iot">Ka nenasulat te seini ne baseen</para>
  <para style="io1">Igpewun-a 1:1-14</para>
  <para style="io1">Ka batasan wey ka himu ni Kristu 1:15–2:19</para>
  <para style="io1">Ka iyam ne umul due ki Kristu 2:20–4:6</para>
  <para style="io1">Ka katammanan 4:7-18</para>
  <chapter number="1" style="c" />
  <para style="p">
    <verse number="1" style="v" />Sikeddiey si Pablu ne apustulis ni Kristu Hisus pinaahi te pegbuut te Manama, ka migpeuyan te seini ne sulat duma te suled ta ne si Timutiyu.</para>
  <para style="p">
    <verse number="2" style="v" />Egpangemusta a te matinumanen ne keet-etawan te Manama due te Kulusas, seeye se nasabeke e diye ki Kristu.</para>
  <para style="p">Ka keyid-u wey keupianan ne egpuun te Manama ne Amey ta, egkaangken niyu.</para>
  <para style="s">Ka pegpasalamat wey peg-ampu ni Pablu</para>
  <para style="p">
    <verse number="3" style="v" />Emun ke eg-ampu key kaniyu, layun key egpasalamat te Manama ne Amey te Magbebaye ta ne si Hisu Kristu, <verse number="4" style="v" />tenged su nakarineg key meyitenged te pegpalintutuu niyu ki Kristu Hisus wey te geyinawa niyu diye te langun ne keet-etawan te Manama. <verse number="5" style="v" />Innimu niyu ka iling due tenged su migpallateng kew te intahahe te Manama kaniyu diye te langit. Ne natuenan niyu sika te timpu ne narineg niyud e ka kamalehetan ne iyan sika se Meupiya ne Panugtulen <verse number="6" style="v" />ne migginguma due te kaniyu. Ka seini ne Meupiya ne Panugtulen, egpekeempet e te intiru ne kalibutan wey masalig e ka me etew ne egpalintutuu due wey egkabalbalawan e se pegbebatasan,<note caller="+" style="f"><char style="fr" closed="false">1:6 </char><char style="ft" closed="false">Te Grigu: kalibutan wey egpakapamehas e wey egtulin e.</char></note> iling degma te neyitabu kaniyu puun te pegkarineg niyu rue wey pegkanengnengi niyu te kamalehetan meyitenged te keupiya wey keyid-u te Manama. <verse number="7" style="v" /><note caller="-" style="x"><char style="xo" closed="false">1:7: </char><char style="xt" closed="false">Kul 4:12; Pilim 23.</char></note> Ne si Ipapras, ka pinalangge ne duma ney te uripen ni Kristu, ka migpanulu kaniyu meyitenged due. Matinumanen sikandin ne suluhuanen ni Kristu wey sikandin ka impeenduen ney te kaniyu isip liwan kanami. <verse number="8" style="v" />Ne sikandin degma ka migpangguhud kanami meyitenged te geyinawa ne imbehey kaniyu te Panisingan te Manama.</para>
  <para style="p">
    <verse number="9" style="v" />Sikan naa, puun iya te pegkarineg ney rue, ware key e mig-engked ka mig-ampu kaniyu. Mig-ampu key ne egkapenu kew te ispirituwanen ne katuenan wey pegsabut eyew amana niyu egkanengnengi ke nekey ka kandin ne pegbuut. <verse number="10" style="v" />Mig-ampu key te iling due su eyew egpekeyimu kew ne eg-ugpe sumale te igkeupii te Magbebaye wey egpekeyimu kew layun te egpakapahale kandin. Sikan naa ka egpekeyimu kew te langun ne meupiya ne me himu wey egtulin ka peg-ila niyu te Manama. <verse number="11" style="v" />Eg-ampu key, ne pinaahi te kein-inuwan ne geem te Manama, egkalig-en kew, su eyew minsan nekey ka egginguma kaniyu, egpakapabulus kew wey egpakaantus kew duma te kahale. <verse number="12" style="v" />Pasalamati niyu ka Amey tenged su innimu kew nikandin ne eleg ne egpakarawat te intahahe din te keet-etawan din ne diyad e te malayag. <verse number="13" style="v" />Inluwas ki te Manama puun te geem ni Meibulan<note caller="+" style="f"><char style="fr" closed="false">1:13 </char><char style="ft" closed="false">Te Grigu: geem te karusileman.</char></note> wey impasakup kid e nikandin te peghari te Anak din ne miggeyinawaan din. <verse number="14" style="v" /><note caller="-" style="x"><char style="xo" closed="false">1:14: </char><char style="xt" closed="false">Ipi 1:7.</char></note> Ne pinaahi te seini ne Anak din, nalekat kid e, igpasabut ne napasaylu e ka me sale ta.</para>
  <para style="s">Labew si Hisu Kristu te minsan nekey</para>
  <para style="p">
    <verse number="15" style="v" />Si Kristu ka egkakitaan ta ke mamenua ka Manama ne kene egkakita. Ne duen e sikandin te ware pad neyimu ka langun wey labew sikandin te langun ne innimu te Manama.<note caller="+" style="f"><char style="fr" closed="false">1:15 </char><char style="ft" closed="false">Te Grigu: wey sikandin ka panganey te langun ne innimu.</char></note> <verse number="16" style="v" />Su pinaahi ki Kristu, neyimu ka langun ne diye te langit wey ka langun ne kayi te tane, ka egkakita wey ka kene egkakita, iling te me panisingan ne due geem wey ke katenged, me panisingan ne iyan migmandu wey ke mighari. Neyimu ka langun pinaahi kandin wey para kandin. <verse number="17" style="v" />Ne duen e sikandin te ware pad neyimu ka langun, wey sikandin ka eggen-gen te langun eyew egkasabeka egpakarapenet. <verse number="18" style="v" /><note caller="-" style="x"><char style="xo" closed="false">1:18: </char><char style="xt" closed="false">Ipi 1:22-23.</char></note> Sikandin ka migmandu te migmalintutuu, iling te ka ulu ka egmandu te lawa. Sikandin ka bunsuranan, ka an-anayan ne neuyag puun te me minatey<note caller="+" style="f"><char style="fr" closed="false">1:18 </char><char style="ft" closed="false">Te Grigu: ka panganey puun te me minatey.</char></note> eyew sikandin ka egkeyimu ne labew te langun. <verse number="19" style="v" />Su egkeupian ka Manama ne due te Anak din ka pegka-Manama rin. <verse number="20" style="v" /><note caller="-" style="x"><char style="xo" closed="false">1:20: </char><char style="xt" closed="false">Ipi 2:16.</char></note> Ne pinaahi te Anak din, impeg-uli te Manama ka meupiya ne geyinawa ran te langun ne diye te langit wey kayi te tane. Innimu rin sika pinaahi te langesa te Anak din ne impatihis diye te krus.</para>
  <para style="p">
    <verse number="21" style="v" />Ne sikaniyu, mariyu kew dengan te Manama wey me kuntere kew nikandin tenged te mareet ne hinimuwan niyu wey me suman-suman niyu. <verse number="22" style="v" />Piru kuntee, impeg-uli e te Manama ka meupiya ne geyinawa niyu kandin pinaahi te kamatayen te lawa te Anak din su eyew te timpu ne igpaatubang kew e nikandin, egmatulus kew e, warad igkarew-ey, wey warad igpakabayung kaniyu. <verse number="23" style="v" />Piru keilangan ne egpabulus kew ka egpalintutuu, kene kew duwa-ruwa, wey desdeseni niyu ka impallateng niyu te timpu ne narineg niyu ka Meupiya ne Panugtulen. Ka sika ne Meupiya ne Panugtulen, ingkapangguhud e te minsan hentew kayi te ampew te tane. Ne sikeddi, si Pablu, neyimu ne suluhuanen te pegwali due.</para>
  <para style="s">Ka himu ni Pablu para te migmalintutuu</para>
  <para style="p">
    <verse number="24" style="v" />Ne kuntee, nahala a te me peg-antus ku para kaniyu. Su pinaahi rue, egpakabulig a te peggipenga te keyirapan ni Kristu ne in-antus din para te langun ne migmalintutuu ne iyan sika se lawa rin. <verse number="25" style="v" />Innimu a te Manama ne suluhuanen diye te migmalintutuu, wey insuhu a nikandin te pegpangguhud te langun ne lalag din diye te kaniyu. <verse number="26" style="v" />Puun pad dengan te an-anayan, inneles e te Manama ka planu rin, piru kuntee, igpataha rin e seini diye te keet-etawan din. <verse number="27" style="v" />Igkeupii te Manama ne igpakapanengneng e due te kaniyu te kene ne me Hudiyu ke mamenu iya kateles seeye se inneles din. Seini ka inneles dengan ne planu te Manama: ne si Kristu, due te kaniyu, ne puun due, egpakapallateng kew e ne egpakalagkes kew te katelesan din. <verse number="28" style="v" />Sikan naa, igwali ney e si Kristu diye te me etew. Egpanpanayan wey egpanuluen ney ka langun ne etew, ne eggamiten ney ka langun ne katuenan su eyew egmatesan e ka pegpalintutuu ran ki Kristu te timpu ne igpatangke e sikandan diye te Manama. <verse number="29" style="v" />Purisu eglaslasayan ku iya sika eyew egkeyimu ku, ne ka geem ni Kristu ka miglig-en keddiey.</para>
  <chapter number="2" style="c" />
  <para style="p">
    <verse number="1" style="v" />Egkeupian a ne egpakataha kew ne amana a egkalasayi para kaniyu, wey te matig-Lawdisya, wey te langun ne ware pad nekeila keddiey. <verse number="2" style="v" />Iyan ku tuyu te miggimu te iling due ne eyew egkabagget kew langun wey egkasabeka kew pinaahi te peggeyinaweey niyu, wey egpakaangken te langun ne keupianan te pegsabut wey peg-ila te inneles ne planu te Manama ne iyan sika se meyitenged ki Kristu. <verse number="3" style="v" />Due te kandin egkakita ka langun ne karatuan te kaalam wey katuenan.</para>
  <para style="p">
    <verse number="4" style="v" />Innangenan ku sikaniyu kayi su eyew kene kew egkalimbungan te mapahetpet ne igpanulu dan. <verse number="5" style="v" />Su minsan ke wara a due te kaniyu, piru layun ku egsumsumana sikaniyu.<note caller="+" style="f"><char style="fr" closed="false">2:5 </char><char style="ft" closed="false">Te Grigu: piru duma a nikaniyu te panisingan.</char></note> Ne nahala a te nasabeka kew e wey nalig-en e ka pegpalintutuu niyu ki Kristu.</para>
  <para style="s">Ka malehet ne umul due ki Kristu</para>
  <para style="p">
    <verse number="6" style="v" />Purisu, puun su indawat niyud ma si Kristu Hisus isip Magbebaye niyu, pabulus kew ugpe ne egkasabeka diye te kandin. <verse number="7" style="v" />Deralid kew wey tulin kew diye te kandin. Ne lig-ena niyu ka pegpalintutuu niyu sumale te impanulu kaniyu, wey keilangan ne egpasalamatan niyu amana ka Manama.</para>
  <para style="p">
    <verse number="8" style="v" />Bantey kew ne ware egpakalimbung<note caller="+" style="f"><char style="fr" closed="false">2:8 </char><char style="ft" closed="false">Te Grigu: egdakep.</char></note> kaniyu pinaahi te ware karuan wey te kene ne malehet ne pegpanulu. Ka sika ne pegpanulu dan, puun pad te tuluuwen te kabuybuyahan dengan, wey egpuun te me panisingan ne mig-ugpe kayi te kalibutan piru kene bes ne diye egpuun te ki Kristu. <verse number="9" style="v" />Ka malehet, neyimu ne etew si Kristu, piru minsan pad due, duen ded te kandin ka pegka-Manama rin. <verse number="10" style="v" />Ne puun su nasabeka kew e ki Kristu, egkakumplitu kew e. Si Kristu ka labew te langun ne kene egkakita ne due me geem wey me katenged.</para>
  <para style="p">
    <verse number="11" style="v" />Ne puun te nasabeka kew e diye ki Kristu, hendue te natuli kew e, piru kene ne iling te pegtuli te etew ne eg-aween ka laplap, ke kene, ka in-awe ni Kristu, sika se mareet ne diye te pusung te etew. <verse number="12" style="v" /><note caller="-" style="x"><char style="xo" closed="false">2:12: </char><char style="xt" closed="false">Rum 6:4.</char></note> Te pegbewutismu kaniyu, nekeiling te inlebeng kew e duma ki Kristu. Ne puun su nasabeka kew e ki Kristu, hendue te neuyag kew e man-e duma kandin tenged te pegpalintutuu niyu te geem te Manama. <verse number="13" style="v" /><note caller="-" style="x"><char style="xo" closed="false">2:13: </char><char style="xt" closed="false">Ipi 2:1-5.</char></note> Dengan, hendue te namatey kew diye te tangkaan te Manama tenged te me sale niyu wey tenged su ware kew nasakup te Balaud te Hudiyu. Piru kuntee, in-uyag kew te Manama duma ki Kristu. Ne impasaylu e te Manama ka langun ne me sale ta. <verse number="14" style="v" /><note caller="-" style="x"><char style="xo" closed="false">2:14: </char><char style="xt" closed="false">Ipi 2:15.</char></note> Impunas din e ka listaan te langun ne me sale ta ne iyan egpuunan ne egkewukuman ki, wey ingkuwa rin e sika se langun pinaahi te pegpalansang ni Kristu diye te krus.<note caller="+" style="f"><char style="fr" closed="false">2:14 </char><char style="ft" closed="false">Te Grigu: te peglansang te listaan diye te krus.</char></note> <verse number="15" style="v" />Ne pinaahi rue, natalu te Manama ka due me geem wey katenged ne kene egkakita. Impeeyang-heyang din diye te tangkaan te langun ne nakapanalu sikandin.</para>
  <para style="p">
    <verse number="16" style="v" />
    <note caller="-" style="x">
      <char style="xo" closed="false">2:16: </char>
      <char style="xt" closed="false">Rum 14:1-6.</char>
    </note> Purisu kene niyu ituhut ne due eggukum kaniyu ke nekey ka egkeenen niyu, eg-inumen niyu, wey ke nekey ka eggimuwen niyu te timpu te mahal ne aldew, te peglayag te bulan, wey ke Aldew naa te Peggimeley. <verse number="17" style="v" />Sika se langun ne tuluuwen, alung de ke nekey ka egginguma. Piru miggingume en iya ka malehet, ne iyan si Kristu! <verse number="18" style="v" />Kene niyu ituhut ne due eggukum kaniyu ne egpehes kaniyu ne egpariralem te pegkeetew niyu wey egpasimba te me panalihan. Ka sika ne me etew, egkahi ne labew kun sikandan puun su nakakita kun te igpakita te Manama ne hendue te taheinep. Migpaambug sikandan te kaalam dan, piru ware bes karuan te pegpaambug dan tenged su puun de sika te suman-suman te etew. <verse number="19" style="v" /><note caller="-" style="x"><char style="xo" closed="false">2:19: </char><char style="xt" closed="false">Ipi 4:16.</char></note> Migleke e sikandan ki Kristu te isip ulu te langun ne migmalintutuu ne iyan ka lawa. Iling te ulu ne iyan egmandu te lawa, sikan naa, si Kristu degma ka egmandu te langun ne migmalintutuu eyew egkarawat dan ka keilangan dan wey egkasabeka sikandan, iling te lawa ne nekegsumpul-sumpul pinaahi te me lelenguan wey me uhat. Ne egtulin ka lawa sumale te igkeupii te Manama.</para>
  <para style="s">Ka pegpatey wey ka peg-ugpe duma ki Kristu</para>
  <para style="p">
    <verse number="20" style="v" />Na, sikaniyu se migmalintutuu, hendue te namatey kew e duma ki Kristu wey kenad e ne ka me panisingan ne mig-ugpe kayi te kalibutan ka egmandu kaniyu. Ne mania te egpabulus kew pad ne eg-ikul te pegbebatasan te me etew kayi te kalibutan? Mania te eg-ikulen niyu pad ka me balaud ne eggenendue, <verse number="21" style="v" />“kene ka gen-gen kayi,” “kene ka keen due,” “kene ka samsam te sika.” <verse number="22" style="v" />Ka sika ne me tuluuwen, meyitenged de te seeye se egmanlihad de pegkapenga eggamita iling te egkakeen. Ne puun de sika te me tuluuwen wey pegpanulu te me etew. <verse number="23" style="v" />Emun ke egsumsumanen ta ka me tuluuwen, hendue te egkapalintutuuwan iya, su seeye se egtuman due, mapahetpet ne egsimba wey egpariralem te pegkeetew ran, wey egbaybayaran pad nikandan ka me lawa ran ne makasesale. Piru ka malehet, kene sika egpakabulig te pegtigkel te igkeupii te lawa te etew.</para>
  <chapter number="3" style="c" />
  <para style="p">
    <verse number="1" style="v" />
    <note caller="-" style="x">
      <char style="xo" closed="false">3:1: </char>
      <char style="xt" closed="false">Sal 110:1.</char>
    </note> Na, tenged su neuyag kew ma duma ki Kristu, iyan niyu re pakannekali ka diye te dibabew, ka migpinnuuwan ni Kristu ne diye te igkakawanan<note caller="+" style="f"><char style="fr" closed="false">3:1 </char><char style="ft" closed="false">Sumale te tuluuwen te me Hudiyu, ka talahuren de ne etew ka egpakapinnuu diye te igkakawanan te mabantug ne etew.</char></note> te Manama. <verse number="2" style="v" />Iyan niyu re layun sumsumana ke nekey ka diye te dibabew, kene ne sika se kayi te ampew te tane. <verse number="3" style="v" />Su hendue te namatey kew e, wey neeles e diye te Manama ka umul niyu duma ki Kristu. <verse number="4" style="v" />Emun ke igpakite e si Kristu, ka migbehey kaniyu te umul, egpakalagkes kew e degma egkakita diye te katelesan din.</para>
  <para style="s">Ka tapey wey ka iyam ne umul</para>
  <para style="p">
    <verse number="5" style="v" />Purisu, inniyuhi<note caller="+" style="f"><char style="fr" closed="false">3:5 </char><char style="ft" closed="false">Te Grigu: eggimatayan.</char></note> niyud e ka igkeupii niyu kayi te kalibutan: ka pegpeyilabetey se kene ne alunggun, ka peggimu te minsan nekey ne malindit, ka pegkabalinggeren, ka mareet ne igkeupii. Inniyuhi niyud man-e ka peggakam-hakam te kasangkapan su hendue te sika ka diyus-diyus niyu. <verse number="6" style="v" />Ne puun due, eglegparan te Manama seeye se eggimu te iling due. <verse number="7" style="v" />Sikaniyu dengan, iling degma due ka pegbebatasan niyu.</para>
  <para style="p">
    <verse number="8" style="v" />Piru kuntee, keilangan ne eg-engkeran niyud e ka pegkalangeti, pegkabelu, pegdumut, pegbaley-baley te duma, wey ka maligsem ne me lalag. <verse number="9" style="v" /><note caller="-" style="x"><char style="xo" closed="false">3:9: </char><char style="xt" closed="false">Ipi 4:22.</char></note> Kene kew e peub-ubatey puun su naluung niyud e ka tapey ne pegkeetew niyu ne sika se ingkalayami niyud e ne batasan ne mareet, <verse number="10" style="v" /><note caller="-" style="x"><char style="xo" closed="false">3:10: a </char><char style="xt" closed="false">Ipi 4:24; </char><char style="xo" closed="false">b </char><char style="xt" closed="false">Hin 1:26.</char></note> wey isaluub niyu ka iyam ne pegkeetew niyu. Sika ka iyam ne pegkeetew ne layun egbalbalawi te Manama ne iyan innimu rue, eyew egpekeiling kew kandin wey eyew egkeilaan niyu pad iya sikandin. <verse number="11" style="v" />Ne tenged kayi, nenekeg-iling de ka langun, Hudiyu ma wey se kene, nenatuli ma wey se ware, me lapu ma, ware nenekeiskuyla, me uripen ma wey se kene. Su si Kristu ka subla ne impurtanti wey due sikandin te minsan hendei.</para>
  <para style="p">
    <verse number="12" style="v" />
    <note caller="-" style="x">
      <char style="xo" closed="false">3:12-13: </char>
      <char style="xt" closed="false">Ipi 4:2.</char>
    </note> Na, sikaniyu se in-alam te Manama, ne inggeyinawaan din wey inlein din para kandin mismu, keilangan ne antus kew, hiid-uwen kew, meupiya kew te duma niyu, wey mapariralemen kew. <verse number="13" style="v" /><note caller="-" style="x"><char style="xo" closed="false">3:13: </char><char style="xt" closed="false">Ipi 4:32.</char></note> Pegpariralemey kew wey pegpasayluwey kew ke due igsagsahukul niyu diye te minsan hentew ne duma niyu. Pegpasayluwey kew su impasaylu kew man e te Manama. <verse number="14" style="v" />Labew te langun, keilangan ne egpaheyinaweey kew su ka geyinawa ka egpakabagkes eyew ware kulang te pegkasabeka niyu. <verse number="15" style="v" />Peugpaa niyu due te pusung niyu ka keupianan ne imbehey ni Kristu, su in-alam kew te Manama eyew egkasabeka kew due te sabeka ne lawa. Ne pasalamati niyu layun ka Manama. <verse number="16" style="v" /><note caller="-" style="x"><char style="xo" closed="false">3:16-17: </char><char style="xt" closed="false">Ipi 5:19-20.</char></note> Keilangan ne ka lalag ni Kristu, amana egpakapamula diye te pusung niyu. Papanpanuluey kew wey papanpanayey kew duma te langun ne katuenan. Ulahing kew te me salmu wey te me ulahingen te pegdayan te Manama, wey te me ulahingen ne igpanulu kaniyu te Panisingan te Manama duma te pegpasalamat ne egpuun te pusung niyu. <verse number="17" style="v" />Purisu, minsan nekey ka eggimuwen niyu wey ke iglalag naa, himuwa niyu ka langun pinaahi te ngaran te Magbebaye ne si Hisus, wey pasalamati niyu ka Manama ne Amey pinaahi kandin.</para>
  <para style="s">Ka tambag te me pamilya</para>
  <para style="p">
    <verse number="18" style="v" />
    <note caller="-" style="x">
      <char style="xo" closed="false">3:18: </char>
      <char style="xt" closed="false">Ipi 5:22; 1Pid 3:1.</char>
    </note> Sikaniyu se me asawa ne me malitan, paruma-ruma kew te me asawa niyu su sika ka eleg ne eggimuwen te me malitan ne migpalintutuu te Magbebaye.</para>
  <para style="p">
    <verse number="19" style="v" />
    <note caller="-" style="x">
      <char style="xo" closed="false">3:19: </char>
      <char style="xt" closed="false">Ipi 5:25; 1Pid 3:7.</char>
    </note> Sikaniyu se manggiasawe e ne me lukes, keilangan ne eggeyinawaan niyu ka me asawa niyu wey kene niyu baybayari sikandan.</para>
  <para style="p">
    <verse number="20" style="v" />
    <note caller="-" style="x">
      <char style="xo" closed="false">3:20: </char>
      <char style="xt" closed="false">Ipi 6:1.</char>
    </note> Me anak, tumana niyu layun ka amey wey iney niyu su egpakapahale sika te Magbebaye.</para>
  <para style="p">
    <verse number="21" style="v" />
    <note caller="-" style="x">
      <char style="xo" closed="false">3:21: </char>
      <char style="xt" closed="false">Ipi 6:4.</char>
    </note> Me amey, kene niyu peyibelua ka me anak niyu, su kema ke egkaawe ka kabagget dan.</para>
  <para style="p">
    <verse number="22" style="v" />
    <note caller="-" style="x">
      <char style="xo" closed="false">3:22-25: </char>
      <char style="xt" closed="false">Ipi 6:5-8.</char>
    </note> Me uripen, te langun ne eggimuwen niyu, tumana niyu ka me ahalen niyu kayi te ampew te tane. Tumana niyu sikandan ne kene ne puun de su egparayan-dayan kew kandan ke egtengteng sikandan kaniyu, ke kene, tumana niyu sikandan ne egpuun te pusung niyu tenged su due pegtahud niyu te Magbebaye. <verse number="23" style="v" />Minsan nekey ka eggimuwen niyu, himuwa niyu sika ne egpuun te pusung niyu iling te ka Magbebaye ka egpamakayen niyu, ne kene de ne me etew kayi te ampew te tane. <verse number="24" style="v" />Uya su nakanengneng kew e ne egpakarawat kew te intahahe te Magbebaye kaniyu isip unag niyu, tenged su ka Magbebaye ne si Kristu ka impamakey niyu. <verse number="25" style="v" /><note caller="-" style="x"><char style="xo" closed="false">3:25: </char><char style="xt" closed="false">Diy 10:17; Ipi 6:9.</char></note> Piru ka minsan hentew ne eggimu te mareet, egsulian sumale te mareet ne hinimuwan din, su ware egdapihan te Manama.</para>
  <chapter number="4" style="c" />
  <para style="p">
    <verse number="1" style="v" />
    <note caller="-" style="x">
      <char style="xo" closed="false">4:1: </char>
      <char style="xt" closed="false">Ipi 6:9.</char>
    </note> Me ahalen, keilangan ne meupiya wey eleg ka eggimuwen niyu diye te me uripen niyu, tenged su nakataha kew e ne due degma Ahalen niyu diye te langit.</para>
  <para style="s">Ka duma pad ne pegpanulu te migmalintutuu</para>
  <para style="p">
    <verse number="2" style="v" />Pabulus kew layun ka eg-ampu. Ne emun ke eg-ampu kew, keilangan ne egbantayan niyu ka me suman-suman niyu ne kene egpakasuwey, wey pasalamati niyu ka Manama. <verse number="3" style="v" />Iampu key degma nikaniyu, ne ka Manama ka egbehey kanami te kaayunan te pegpangguhud te lalag din<note caller="+" style="f"><char style="fr" closed="false">4:3 </char><char style="ft" closed="false">Te Grigu: ka eglukat kanami te gumawan para te lalag.</char></note> su eyew igpakapanengneng ney ka neeles ne meyitenged ki Kristu, ne iyan egpuunan te naprisu a kuntee. <verse number="4" style="v" />Ampu kew ne egkaay-ayaran ku sika te pegpanengneng, su keilangan ne eggimuwen ku sika.</para>
  <para style="p">
    <verse number="5" style="v" />
    <note caller="-" style="x">
      <char style="xo" closed="false">4:5: </char>
      <char style="xt" closed="false">Ipi 5:16.</char>
    </note> Upiani niyu ka pegbebatasan niyu diye te taliware te kene egmalintutuu, wey palimmakuti niyu ka langun ne kaayunan. <verse number="6" style="v" />Keilangan ne ka peglalag-lalag niyu, layun meupiya wey manedted, eyew egpakataha kew ke egmenuwen niyu te egtabak ka langun ne eg-inse kaniyu.</para>
  <para style="s">Ka katammanan ne pegpangemusta</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">4:7: </char>
      <char style="xt" closed="false">Him 20:4; 2Tim 4:12.</char>
    </note>
    <note caller="-" style="x">
      <char style="xo" closed="false">4:7-8: </char>
      <char style="xt" closed="false">Ipi 6:21-22.</char>
    </note> Na, meyitenged keddiey kayi, iyan e egpangguhud kaniyu ka pinalangge ku ne suled te pegpalintutuu ne si Tikiku. Matinumanen sikandin ne miggimu wey duma ku te migpamakey te Magbebaye. <verse number="8" style="v" />Sika ka egpuunan ne igpeenduen ku sikandin te kaniyu eyew egpakataha kew ke namenu key e kayi wey eyew egpakabagget pad sikandin kaniyu. <verse number="9" style="v" /><note caller="-" style="x"><char style="xo" closed="false">4:9: </char><char style="xt" closed="false">Pilim 10-12.</char></note> Egdumaan sikandin ni Unisimu, ka matinumanen wey pinalangge ne suled ta wey matig-duen ded sikandin te kaniyu. Egpangguhuran kew nikandan meyitenged te langun ne neyitabu kayi.</para>
  <para style="p">
    <verse number="10" style="v" />
    <note caller="-" style="x">
      <char style="xo" closed="false">4:10: a </char>
      <char style="xt" closed="false">Him 19:29; 27:2; Pilim 24; </char>
      <char style="xo" closed="false">b </char>
      <char style="xt" closed="false">Him 12:12,25; 13:13; 15:37-39.</char>
    </note> Egpangemusta kaniyu si Aristarku, ka duma ku te pinirisu, wey si Markus ne suled ni Birnabi. (Tapey kew e nahuhuri meyitenged kandin, ne emun ke eggendue, alumamaa niyu sikandin.) <verse number="11" style="v" />Egpangemusta degma kaniyu si Hisus ne migngaranan ded degma ki Hustu. Sikandan de iya mule ka tat-tatelu ne me Hudiyu<note caller="+" style="f"><char style="fr" closed="false">4:11 </char><char style="ft" closed="false">Te Grigu: me etew ne tinuli.</char></note> ka nakaapil ne miggimu duma keddiey eyew te pegpangguhud meyitenged te Peghari te Manama, wey nabagget a nikandan.</para>
  <para style="p">
    <verse number="12" style="v" />
    <note caller="-" style="x">
      <char style="xo" closed="false">4:12: </char>
      <char style="xt" closed="false">Kul 1:7; Pilim 23.</char>
    </note> Egpangemusta degma kaniyu si Ipapras ne matig-duen ded te kaniyu, sabeka sikandin ne uripen ni Kristu. Layun egpakannekal sikandin ka eg-ampu ne eyew egmalig-en wey egmatesan ka pegpalintutuu niyu, wey egtuman kew te langun ne pegbuut te Manama. <verse number="13" style="v" />Su sikeddi mismu ka egpamalehet ne nalasey sikandin para kaniyu wey te seeye se matig-Lawdisya wey Hirapulis. <verse number="14" style="v" /><note caller="-" style="x"><char style="xo" closed="false">4:14: a </char><char style="xt" closed="false">2Tim 4:11; Pilim 24; </char><char style="xo" closed="false">b </char><char style="xt" closed="false">2Tim 4:10; Pilim 24.</char></note> Egpangemusta degma kaniyu si Dimas wey si Lukas ne pinalangge ta ne talagbawi.</para>
  <para style="p">
    <verse number="15" style="v" />Ipangemusta a te me suled ta diye te Lawdisya, ki Nimpa, wey te migmalintutuu ne eglibulung diye te baley rin. <verse number="16" style="v" />Emun ke egkapenga te egbasa due te kaniyu ka seini ne sulat, ipabasa niyu degma te migmalintutuu diye te Lawdisya wey basaa niyu degma ka sulat ne igpeendiye te kandan. <verse number="17" style="v" /><note caller="-" style="x"><char style="xo" closed="false">4:17: </char><char style="xt" closed="false">Pilim 2.</char></note> Kahii niyu si Arkipu ne keilangan ne egpeimpusan kandin ka himu ne igpeyimu kandin te Magbebaye.</para>
  <para style="p">
    <verse number="18" style="v" />Sikeddiey si Pablu ka mig-uney-uney ne migsulat te seini ne pegpangemusta. Kene niyu kalingawi ne naprisu a.</para>
  <para style="p">Ka keupiya wey keyid-u ne egpuun te Manama, egkaangken niyu.</para>
</usx>