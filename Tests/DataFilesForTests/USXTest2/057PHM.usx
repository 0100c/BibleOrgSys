<?xml version="1.0" encoding="utf-8"?>
<usx version="2.0">
  <book code="PHM" style="id">Matigsalug Version</book>
  <para style="ide">UTF-8</para>
  <para style="h">Pilimun</para>
  <para style="toc1">Pilimun</para>
  <para style="toc2">Pilimun</para>
  <para style="toc3">Pilim</para>
  <para style="mt2">Ka sulat ni Pablu ki</para>
  <para style="mt1">Pilimun</para>
  <para style="is">Igpewun-a</para>
  <para style="ip">Si Pilimun, in-ila ne Kristuwanen wey sakup sikandin te punduk te migmalintutuu diye te siyudad te Kulusas. Sikandin ka kamuney te uripen ne egngaranan ki Unisimu. Migpallahuyan ni Unisimu ka ahalen din wey migginguma ka timpu ne nekegkita sikandan ki Apustul Pablu diye te prisuwan. Ne dutu, na-Kristuwanen e si Unisimu su puun ki Pablu. Ne seini se <char style="bk">Sulat ni Pablu ki Pilimun</char>, sabeka seini ne hangyu ne egpekeg-uli ka meupiya ne geyinawa enni Pilimun wey ni Unisimu ne uripen din. Su igpalibed ded ni Pablu si Unisimu diye ki Pilimun, ne iyan din perem igkeupii ne egdawaten ni Pilimun ka uripen din ne kene ne puun de su impasaylu rin e sikandin isip uripen, ke kene, puun su sabeke e degma sikandin ne suled din te pegpalintutuu.</para>
  <para style="iot">Ka nenasulat te seini ne baseen</para>
  <para style="io1">Igpewun-a 1-3</para>
  <para style="io1">Indayan si Pilimun 4-7</para>
  <para style="io1">Ka peghangyu ni Pablu diye te ki Pilimun meyitenged ki Unisimu 8-22</para>
  <para style="io1">Ka katammanan 23-25</para>
  <chapter number="1" style="c" />
  <para style="p">
    <verse number="1" style="v" />Sikeddiey si Pablu ka naprisu tenged te pegpamakey ku ki Kristu Hisus. Sikeddi wey si Timutiyu ne suled ta te pegpalintutuu ka migpeuyan te seini ne sulat diye te keykew Pilimun te miggeyinawaan ney ne duma ney te himu, <verse number="2" style="v" /><note caller="-" style="x"><char style="xo" closed="false">2: </char><char style="xt" closed="false">Kul 4:17.</char></note> wey diye degma te atebey ta te pegpalintutuu ne si Apiya, wey diye te ki Arkipu ne duma ta ne sundalu ni Kristu, wey te langun ne migmalintutuu ne egsimba diye te baley nu.</para>
  <para style="p">
    <verse number="3" style="v" />Ka keyid-u wey keupianan ne egpuun te Manama ne Amey ta wey te Magbebaye ne si Hisu Kristu, egkaangken niyu.</para>
  <para style="s">Ka pegpasalamat wey peg-ampu ni Pablu</para>
  <para style="p">
    <verse number="4" style="v" />Egpasalamat a layun te Manama ta ke eg-ampu a keykew, suled Pilimun, <verse number="5" style="v" />uya su nakarineg a ne manekal ka pegpalintutuu nu te Magbebaye ne si Hisus, wey dakel ka geyinawa nu te langun ne keet-etawan te Manama. <verse number="6" style="v" />Ne eg-ampu a ne egmanedted ka pegpangguhud nu meyitenged te pegpalintutuu nu eyew amana nu egkasabut ka langun ne meupiya ne imbehey ni Kristu kayi te kanta. <verse number="7" style="v" />Suled, amana a nahale wey nabagget tenged te geyinawa nu, su pinaahi keykew, migmeupiya ka peggeram-geram te keet-etawan te Manama.</para>
  <para style="s">Ka peghangyu ni Pablu ki Pilimun meyitenged ki Unisimu</para>
  <para style="p">
    <verse number="8" style="v" />Purisu, minsan imbehayan a ni Kristu te katenged te pegsuhu keykew ke nekey ka eleg ne eggimuwen nu, <verse number="9" style="v" />piru tenged te geyinawa ta, eghangyu e naan de keykew. Ka seini ne hangyu puun keddiey, ki Pablu te buyag e ne etew, ne kuntee naprisu e tenged te pegpamakey ku ki Kristu Hisus. <verse number="10" style="v" /><note caller="-" style="x"><char style="xo" closed="false">10: </char><char style="xt" closed="false">Kul 4:9.</char></note> Iyan ku ighangyu keykew ka meyitenged ki Unisimu. In-isip ku sikandin ne anak ku tenged su neyimu sikandin ne Kristuwanen pinaahi keddiey kayi te prisuwan. <verse number="11" style="v" />Dengan, ware pulus ni Unisimu<note caller="+" style="f"><char style="fr" closed="false">1:11 </char><char style="ft" closed="false">Ka kaluwasan te ngaran ne Unisimu: egpakabulig</char></note> diye te keykew, piru kuntee, dakel e ka igkabulig din keykew wey minsan kayi te keddiey degma.</para>
  <para style="p">
    <verse number="12" style="v" />Ne kuntee, igpeuli kud e diye te keykew ka miggeyinawaan ku ne si Unisimu. <verse number="13" style="v" />Igkeupii ku perem dengan ne kayi re sikandin duma keddi eyew pinaahi kandin egpakabulig ka keddiey taheed te naprisu a tenged te pegpangguhud ku te Meupiya ne Panugtulen. <verse number="14" style="v" />Piru kena a egkeupian ne eggimu te minsan nekey ne kene nu eg-uyunan. Iyan ku igkeupii ne egbulig ka keddi puun su egkeupian ka, ne kene ne puun su egkapehes ke re.</para>
  <para style="p">
    <verse number="15" style="v" />Kema ke iyan egpuunan ne nakapariyu si Unisimu keykew te ware de naluhey su eyew te peglibed din, kene kew e egpekegsuwey te ware egtamanan. <verse number="16" style="v" />Ne kuntee, kenad e ne uripen de sikandin, ke kene, mahal pad te uripen, uya su pinalangge e sikandin ne suled ta te pegpalintutuu. Miggeyinawaan ku sikandin piru subla pad perem ka peggeyinawa nu kandin tenged su kenad e ne uripen nu re sikandin, ke kene, suled nu degma diye te Magbebaye.</para>
  <para style="p">
    <verse number="17" style="v" />Purisu ke malehet ne in-ila a nikeykew ne duma nu te pegpalintutuu, dawata nu sikandin iling te sikeddi ded ka egdawaten nu. <verse number="18" style="v" />Emun ke nakasale sikandin keykew wey ke nekeutang naa, iyan ad e egbayad. <verse number="19" style="v" />Sikeddiey si Pablu ka mig-uney-uney migsulat kayi. Sikeddiey e ka egbayad te utang din keykew. Kenad e ne keilangan ne igpasuman-suman ku pad keykew ne due degma dakel ne utang nu keddi, su pinaahi keddiey, nakarawat ka te umul ne ware egtamanan. <verse number="20" style="v" />Uya, suled, eghangyu a ne egpabulig keykew, ma naa su neelin ki ne migpalintutuu te Magbebaye. Himuwa nu sika eyew egmeupiya ka peggeram-geram ku isip suled nu diye te ki Kristu.</para>
  <para style="p">
    <verse number="21" style="v" />Migsulat a keykew su nakataha a ne egtumanen nu ka eghangyuen ku keykew, ne subla pad iya ka eggimuwen nu. <verse number="22" style="v" />Duen pad man-e ighangyu ku keykew. Andami ad e te sinabeng su egpallateng a ne pinaahi te peg-ampu niyu, egtuhutan a te Manama ne egpekeenduen ded te kaniyu.</para>
  <para style="s">Ka katammanan ne pangemusta</para>
  <para style="p">
    <verse number="23" style="v" />
    <note caller="-" style="x">
      <char style="xo" closed="false">23: </char>
      <char style="xt" closed="false">Kul 1:7; 4:12.</char>
    </note> Egpangemusta keykew si Ipapras ne duma ku te naprisu tenged te pegpamakey ney ki Kristu Hisus. <verse number="24" style="v" /><note caller="-" style="x"><char style="xo" closed="false">24: a </char><char style="xt" closed="false">Him 12:12,25; 13:13; 15:37-39; Kul 4:10; </char><char style="xo" closed="false">b </char><char style="xt" closed="false">Him 19:29; 27:2; Kul 4:10; </char><char style="xo" closed="false">c </char><char style="xt" closed="false">Kul 4:14; 2Tim 4:10; </char><char style="xo" closed="false">d </char><char style="xt" closed="false">Kul 4:14; 2Tim 4:11.</char></note> Ne egpangemusta degma ensi Markus, si Aristarku, si Dimas, wey si Lukas ne me duma ku te himu.</para>
  <para style="p">
    <verse number="25" style="v" />Ka keupiya wey keyid-u ne egpuun te Magbebaye ne si Hisu Kristu, egkaangken niyu langun.</para>
</usx>