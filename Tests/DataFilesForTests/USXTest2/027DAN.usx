<?xml version="1.0" encoding="utf-8"?>
<usx version="2.0">
  <book code="DAN" style="id">Matigsalug Version</book>
  <para style="ide">UTF-8</para>
  <para style="h">Danyil</para>
  <para style="toc1">Danyil</para>
  <para style="toc2">Danyil</para>
  <para style="toc3">Dan</para>
  <para style="mt1">Danyil</para>
  <para style="is">Igpewun-a</para>
  <para style="ip">Si Danyil ka migsulat te seini ne baseen. Sabeka sikandin ne matig-Huda ne indakep peendiye te Babilunya te lukes-lukes pad sikandin. Insulat din seini te timpu te mig-antus amana ka me Hudiyu te pegbayad-bayad wey pegdeeg-deeg te Hari ne migsimba te diyus-diyus. Nasulat kayi ka meyitenged te pegkeyimu ni Danyil ne labew te me upisyal diye te Babilunya wey ka pegkamatinumanen din te pegpamakey te Manama te timpu te pegmandu enni Hari Nibukadnisar, Bilsasar, Daryu, wey Sirus. Ne nasulat degma kayi ka meyitenged te tatelu ne me alukuy rin ne ensi Sadrak, Misak, wey Abidnigu.</para>
  <para style="ip">Nasulat degma kayi ka immakita te Manama ki Danyil ne migtagne meyitenged te pegkamaresen wey pegkahuhus te duma ne me nasud bunsud te Babilunya. Intagne degma kayi ke nekey ka egkeyitabu te mewuri ne me timpu.</para>
  <para style="ip">Nasulat pad man-e te seini ne baseen ne iyan egbuut ka Manama te langun ne egkeyitabu kayi te ampew te tane. Sikandin ka eggimu te me nasud wey sikandin ded degma ka egdereet kayi. Sikandin degma ka egtanggu te keet-etawan din wey egpamatarengen din ka kalibutan te mewuri ne me timpu.</para>
  <para style="iot">Ka nenasulat te seini ne baseen</para>
  <para style="io1">Ka pegbulig te Manama ki Danyil wey te me alukuy rin <char style="ior">1:1–6:28</char></para>
  <para style="io1">Ka immakita te Manama ki Danyil ne egpekeiling te taheinep <char style="ior">7:1–12:13</char></para>
  <para style="io2">a. Ka hep-at ne me mananap <char style="ior">7:1-28</char></para>
  <para style="io2">b. Ka lukesan ne karniru wey ka kambing <char style="ior">8:1–9:27</char></para>
  <para style="io2">c. Ka talagpangguhud puun te langit <char style="ior">10:1–11:45</char></para>
  <para style="io2">d. Ka katamanan ne timpu <char style="ior">12:1-13</char></para>
  <chapter number="1" style="c" />
  <para style="ms">KA GUHUREN NI DANYIL WEY TE ME ALUKUY RIN (1:1–6:28)</para>
  <para style="s">Si Danyil wey ka me alukuy rin diye te Babilunya</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">1:1: </char>
      <char style="xt" closed="false">2Har 24:1; 2Kru 36:5-7.</char>
    </note> Te igkatelu ne leg-un te peghari ni Huwakim ne Hari te Huda, miggendiye te Hirusalim si Nibukadnisar ne Hari te Babilunya duma te me sundalu rin wey inlingutan dan seini. <verse number="2" style="v" /><note caller="-" style="x"><char style="xo" closed="false">1:2-4: </char><char style="xt" closed="false">2Har 20:17-18; 24:10-16; 2Kru 36:10; Isa 39:7-8.</char></note> Ne intuhutan te Magbebaye ne Manama ne egkatalu ni Hari Nibukadnisar si Huwakim wey in-ahew rin ka me kasangkapan diye te timplu te Manama. Ne in-uyan din e seini te miglibed diye te ugpaan din diye te Babilunya<note caller="+" style="f"><char style="fr" closed="false">1:2 </char><char style="ft" closed="false">Te Hibruwanen: Sinar, ka duma ne ngaran te Babilunya.</char></note>, wey diye din itahu te sinabeng ne tinesanan te karatuan din diye te baley te manama rin.</para>
  <para style="p">
    <verse number="3" style="v" />Nataman, insuhu ni Nibukadnisar si Aspinas, ka pangulu te me upisyal rin ne egpaalamen te me kanakan puun te nenaddakep ne me matig-Israil ne egpuun te kabuhalan te me Hari wey ka duma puun te talahuren ne pamilya. <verse number="4" style="v" />Keilangan ne meupiya se peglelawa ran, meupiya ne egpitawen, matagseb, mahaan egkateu, wey eleg ne egpamakey diye te palasyu te Hari. Igpepanulu degma sikandan ki Aspinas te pegbasa te mallehen ne egsabuten wey te peglalag te linalahan te matig-Babilunya. <verse number="5" style="v" />Migsuhu man-e ka Hari ne egsendaran sikandan tagse aldew te keenen wey inumen ne iling te kandin ne egkakeen wey egkeinum. Egbasbasen sikandan te tatelu ne leg-un, human igpatrabahu diye te ugpaan te Hari. <verse number="6" style="v" />Ka duma te naalam iyan ensi Danyil, Hananiyas, Misail, wey si Asariyas ne namuun te tribu ni Huda. <verse number="7" style="v" />Ne impangngaranan sikandan te iyam ne ngaran te pangulu te me upisyal ne si Aspinas. Si Danyil migngaranan din ki Biltisasar, si Hananiyas migngaranan din ki Sadrak, si Misail migngaranan din ki Misak, wey si Asariyas migngaranan din ki Abidnigu.</para>
  <para style="p">
    <verse number="8" style="v" />Piru migpehet-pehet si Danyil te geyinawa rin ne kene din eglinditan ka pegkeetew rin te keenen wey inumen te Hari. Sikan naa, mighangyu sikandin ki Aspinas ne kene egkeen wey eg-inum te igpasendad te Hari. <verse number="9" style="v" />Ne imbulihan te Manama si Danyil, sikan naa ka ingkeyid-u sikandin ni Aspinas. <verse number="10" style="v" />Piru ingkahiyan sikandin ni Aspinas, “Naaldek a te Hari ne iyan mig-alam te igpakeen wey igpeinum kaniyu. Ke egkiteen ka nikandin ne mahase-gase du te duma nu ne me kanakan, kema ke egpeyimatayan a mule nikandin.”</para>
  <para style="p">
    <verse number="11" style="v" />Ne due sinalihan ne impatanggu ni Aspinas engki Danyil wey te tatelu ne alukuy rin. Ne ingkahiyan ni Danyil ka sinalihan, <verse number="12" style="v" />“Ahalen, egkaayun ubag ne eggeraman key nikeykew te egsendad te gulay<note caller="+" style="f"><char style="fr" closed="false">1:12 </char><char style="ft" closed="false">Te Hibruwanen iyan igpasabut kayi se langun ne egkakeen ne egpuun te pinamula.</char></note> re ne egkeenen ney wey weyig ne eg-inumen ney seled te sapulu ne aldew. <verse number="13" style="v" />Egkataman, pitawa nu naa ka peglelawa ney wey peg-ilinga nu te seeye se me kanakan ne migkeen te mannanam ne egkakeen te Hari. Ke nekey ka egkakita nu, ne sikeykew e ka mateu kanami te me suluhuanen nu.”</para>
  <para style="p">
    <verse number="14" style="v" />Ne imparumdumaan sikandan te sinalihan wey inggeraman din sikandan te sapulu ne aldew. <verse number="15" style="v" />Peglihad te sapulu ne aldew, nakita ne meupiya ka peglelawa ran wey maliblibusen du te langun ne me kanakan ne migkeen te mannanam ne egkakeen te Hari. <verse number="16" style="v" />Purisu warad e sikandan sensendari te sinalihan te keenen wey te inumen ne igpasendad kandan, ke kene, me gulay naan de ka igsendad-sendad din kandan.</para>
  <para style="p">
    <verse number="17" style="v" />Ne seini se hep-at ne kanakan, imbehayan te Manama te pegsabut wey katuenan te pegbasa te langun ne mallehen ne egsabuten wey neyipenu sikandan te katuenan. Ne si Danyil imbehayan din pad te pegsabut te nalein-lein ne me taheinep.</para>
  <para style="p">
    <verse number="18" style="v" />Peglihad te tatelu ne leg-un, human uyana ni Aspinas seeye se langun ne kanakan ne matig-Israil diye te tangkaan ni Hari Nibukadnisar sumale te seeye se suhu din kandin. <verse number="19" style="v" />Migpakiglalag ka Hari kandan langun, ne nakita rin ne ware egpekeiling engki Danyil, Hananiyas, Misail, wey ki Asariyas. Sikan naa ka naalam sikandan te Hari ne egpatangguwen kandin. <verse number="20" style="v" />Ne meyitenged te katuenan wey pegsabut, nakita te Hari ne egkasapuluen pad ne lupi ka kandan ne katuenan du te me talagbuwas ne egpakaluwas te taheinep wey te me timbusawen diye te intiru ne migharian din. <verse number="21" style="v" />Migpabulus migpamakey si Danyil te Hari taman te an-anayan ne leg-un te peghari ni Hari Siru.</para>
  <chapter number="2" style="c" />
  <para style="s">Ka taheinep ni Nibukadnisar</para>
  <para style="p">
    <verse number="1" style="v" />Te sabeka ne marusilem te migdaruwe e ne leg-un si Nibukadnisar ka mighari, nakataheinep sikandin te kamasulug. Nabantalan sikandin wey kene din egpakalipereng. <verse number="2" style="v" />Ne impeumew te Hari ka me talagbuwas ne egpakaluwas te taheinep, ka me timbusawen, ka me egmammulingan, wey ka egmahehane eyew te pegluwas te taheinep din. Purisu nangendiyad sikandan te Hari. <verse number="3" style="v" />Ne impangguhuran e sikandan te Hari te migkahi, “Due taheinep ku ne ingkabantali ku wey egkeupian a ne egkanengnengan ka igpasabut kayi.” <verse number="4" style="v" />Ne migtabak ka egmahehane ne iyan inggamit ka Aramayik ne linalahan,<note caller="+" style="f"><char style="fr" closed="false">2:4 </char><char style="ft" closed="false">Aramayik ka inggamit ne linalahan bunsud te seini ne birsikulu taman te katamanan te kapitulu 7.</char></note> “Mahal ne Hari, egkeuyag ka te ware egtamanan! Nangeni key nikeykew se me suluhuanen nu te taheinep nu wey egluwasen ney seini.”</para>
  <para style="p">
    <verse number="5" style="v" />Ne migkahiyan te Hari ka egmahehane, “Egtumanen ku seini se ignangen ku kaniyu, ke kene niyu egkaantukan ke nekey ka taheinep ku wey ke nekey ka igpasabut kayi, igpatadtad ku sikaniyu wey igpahuhus ku ka me baley niyu. <verse number="6" style="v" />Piru ke egkaantukan niyu ka taheinep ku wey egkaluwas niyu seini, egdasahan ku sikaniyu, eg-unahan wey egbantuhen. Na, ihuhud niyud ka taheinep ku wey ka igpasabut kayi.”</para>
  <para style="p">
    <verse number="7" style="v" />Ne mig-abey sikandan migkahi diye te Hari, “Mahal ne Hari, inangen nu la kanami ka taheinep nu su eyew egkaluwas ney ka igpasabut kayi.”</para>
  <para style="p">
    <verse number="8" style="v" />Ne migkahi ka Hari, “Nakanengneng a ne egkeupian kew ne eg-ealiddanan tenged su nakataha kew ne egtumanen ku seini se ignangen ku <verse number="9" style="v" />ne egdusaan ku sikaniyu ke kene niyu egkaluwas ka taheinep ku. Nenekegsabut kew ne eg-uubat keddi su migsuman-suman kew ne egkabalbalawan ded ka suman-suman ku ke egkapate-pate e. Ne la, ihuhud niyud keddi ke nekey ka taheinep ku su eyew egpakapalintutuu a iya ne egkaluwas niyu ka igpasabut te taheinep ku.”</para>
  <para style="p">
    <verse number="10" style="v" />Ne migtabak ka egmahehane, “Ware etew kayi te intiru ne kalibutan ne egpekeyimu te imbuyu nu. Ware pad Hari, minsan mamenu pad sikandin kabantug wey karesen, ne migsuhu te talagbuwas ne egpakaluwas te taheinep, te timbusawen, wey te matagseb ne mammituen te peggimu te iling kayi. <verse number="11" style="v" />Malised amana sika se insuhu nu, Mahal ne Hari. Ware egpekeyimu due angin e te me manama, piru ware sikandan miglemung mig-ugpe te etew.”</para>
  <para style="p">
    <verse number="12" style="v" />Ne nangebel-ebel ka langet te Hari te pegkarineg din dutu, wey migsuhu ne egpepangimatayan ka langun ne me matagseb ne etew diye te Babilunya. <verse number="13" style="v" />Te impanengneng e ka suhu te Hari ne egpepangimatayan ka me matagseb, impamitew ran e ensi Danyil su eyew egpangimatayan degma.</para>
  <para style="p">
    <verse number="14-15" style="v" />Ne migparani si Danyil diye ki Aryuk, ka kepitan te talagbantey te Hari. Sikandin ka insuhu te Hari ne egpangimatayan ka me matagseb ne me etew diye te Babilunya. Maalamen wey mapahanad-ganad ne mig-inse si Danyil diye te kandin ke nekey ka egpuunan te seini se mabehat ne suhu te Hari, sikan naa ka impangguhuran e sikandin ni Aryuk te neyitabu.</para>
  <para style="p">
    <verse number="16" style="v" />Te sikan de, miggendiyad e si Danyil te Hari wey mighangyu ne egbehayan sikandin te timpu eyew te pegluwas ke nekey ka igpasabut te seeye ne taheinep. Ne nabennalan ded ka Hari. <verse number="17" style="v" />Purisu, mig-uli e si Danyil diye te baley rin wey impangguhuran din e te neyitabu ka me duma rin ne ensi Hananiyas, Misail, wey si Asariyas. <verse number="18" style="v" />Ne imbanasalan sikandan ni Danyil ne eg-ampu eyew egkeyid-u kandan ka Manama ne diye te langit wey igpanengneng din ka igpasabut te taheinep te Hari, su eyew kene sikandan egkalagkes egkeyimatayi duma te me matagseb ne me etew diye te Babilunya. <verse number="19" style="v" />Te sika ne marusilem, impanengneng te Manama ki Danyil pinaahi te taheinep, seeye se taheinep te Hari. Ne indayan ni Danyil ka Manama ne diye te langit te migkahi, <verse number="20" style="v" />“Egdayanen ka ngaran te Manama te ware egtamanan,</para>
  <para style="q1">su kandin ma ka kaalam wey geem.</para>
  <para style="q1">
    <verse number="21" style="v" />Sikandin ka egpakabalew-balew te timpu.</para>
  <para style="q2">Sikandin ka egbuut ke hentew ka eghari wey sikandin degma ka egpakapaawe te me Hari.</para>
  <para style="q1">Sikandin ka egbehey te katagseb diye te me matagseb</para>
  <para style="q2">wey egbehey te katuenan diye te mahaan egkateu.</para>
  <para style="q1">
    <verse number="22" style="v" />Impanengneng din ka maddalem wey ka mallised ne egsabuten.</para>
  <para style="q1">Nakanengneng sikandin ke nekey ka due te marusilem,</para>
  <para style="q2">wey due te kandin ka kalayag.</para>
  <para style="q1">
    <verse number="23" style="v" />Egpasalamatan wey egdeyrayen ku</para>
  <para style="q2">sikeykew Manama te me kaap-apuan ku</para>
  <para style="q1">su imbehayan a nikeykew te katagseb wey keseg.</para>
  <para style="q1">Impanengneng nu degma keddi ka imbuyu ney keykew,</para>
  <para style="q2">su impataha key ma nikeykew te igpasabut te taheinep te Hari.”</para>
  <para style="s">Ka pegluwas ni Danyil te taheinep te Hari</para>
  <para style="p">
    <verse number="24" style="v" />Seeye naa, miglibed e si Danyil diye ki Aryuk, ka insuhu te Hari te pegpangimatey te me matagseb ne me etew diye te Babilunya. Ne migkahiyan e ni Danyil si Aryuk, “Kene nu pangimatayi ka me matagseb ne me etew kayi te Babilunya. Dumaa a nikeykew diye te Hari su egluwasen ku ka igpasabut te taheinep din.”</para>
  <para style="p">
    <verse number="25" style="v" />Sikan naa, sahuhune e dumaa ni Aryuk si Danyil diye te Hari. Migkahi si Aryuk, “Mahal ne Hari, due nakita ku ne egpakaluwas te taheinep nu ne sabeka te seeye se nenaddakep puun te Huda.”</para>
  <para style="p">
    <verse number="26" style="v" />Ne in-insaan te Hari si Danyil ne egngaranan ded degma ki Biltisasar, “Igpakapanengneng nu naa keddi ke nekey ka taheinep ku wey ka igpasabut kayi?”</para>
  <para style="p">
    <verse number="27" style="v" />Migtabak si Danyil, “Mahal ne Hari, ware minsan matagseb, me timbusawen, wey me talagbuwas ne egpakaluwas te taheinep wey ke mammituen naa ne egpakaluwas te taheinep nu. <verse number="28" style="v" />Piru due Manama diye te langit ne egpanengneng te minsan nekey ne malised ne egsabuten. Pinaahi te taheinep nu Mahal ne Hari, impanengneng te Manama ke nekey ka egkeyitabu keureme. Kuntee, ignangen ku keykew ke nekey seeye se nakita nu diye te taheinep nu. <verse number="29" style="v" />Ka taheinep nu Mahal ne Hari, iyan sika se egkeyitabu keureme wey impataha sika te Manama ne talagpataha te me malised ne egsabuten. <verse number="30" style="v" />Malehet iya ne kayi te keddi ipanengneng ka taheinep nu, piru kene ne tenged su matmatagseb a du te duma, ke kene, pinaahi te bulig te Manama keddi. Egkeupian sikandin ne egkasabut nu ke nekey ka due te suman-suman<note caller="+" style="f"><char style="fr" closed="false">2:30 </char><char style="ft" closed="false">Te Hibruwanen: pusung.</char></note> nu.</para>
  <para style="p">
    <verse number="31" style="v" />“Ka nakita nu Mahal ne Hari, sabeka ne bubuyahen ne larawan ne subla ne masil-ew. Diye seini migsasindeg te tangkaan nu wey makaaldek-haldek ne egpitawen. <verse number="32" style="v" />Ne neelin ne bulawan wey pelata ka ulu rin, ka kumeng din wey ka belad din, ne burunsi ka getek din wey ka bubun din. <verse number="33" style="v" />Ne putew ka me lisen din wey nasinewug te putew wey tane ne eggimuwen ne kuren ka me paa rin. <verse number="34" style="v" />Taheed te egpipitew ka te larawan, due batu ne natipak, piru kene ne etew ka migtipak kayi. Nasuhat ka me paa te larawan wey nalupet e seini. <verse number="35" style="v" />Ne nalupet iling te ukaba diye te diekanan ka putew, ka tane ne eggimuwen ne kuren, ka burunsi, ka pelata, wey ka bulawan. Ne miglayap e seeye te kalamag wey warad iya nasame. Piru ka batu ne nakasuhat te paa te larawan, neyimu e ne dakel ne bubungan wey nekeempet e te intiru ne kalibutan.</para>
  <para style="p">
    <verse number="36" style="v" />“Seeye ka taheinep nu. Na, kuntee egluwasen kud due te keykew ka igpasabut kayi. <verse number="37" style="v" />Mahal ne Hari, sikeykew ka Hari te me hari. Innimu ka te Manama ne diye te langit ne Hari wey imbehayan te geem, keseg, wey te kabantug. <verse number="38" style="v" />Imbehey rin degma keykew ka langun ne etew, me mahintalunan ne mananap wey me bayaku minsan hendei sikandan nangugpe, wey innimu ka nikandin ne talagmandu te langun. Sikeykew ka igpasabut te seeye se ulu te larawan. <verse number="39" style="v" />Emun ke egkatalu e ka migharian, ne migharian nu kuntee, due lein ne Hari ne egginguma ne malmaletey keykew, ne duen pad man-e igkatelu ne eghari ne iyan igpasabut seeye se burunsi, wey egmandu sikandin te intiru ne kalibutan. <verse number="40" style="v" />Duen pad man-e igkeep-at ne eghari ne egpekeiling karesen te putew. Eglupeten din seeye se langun ne nekewun-a ne mighari, iling te putew ne egpakalupet te minsan nekey. <verse number="41" style="v" />Ka nakita nu ne paa wey ka me kemel te paa ne nasinewug te putew wey tane, palinneu ne egkabaad ka seini ne migharian. Piru ka kalig-en ne egpekeiling te putew, duen ded diye te kandin, iling te nakita nu ne impegsewug ne putew te tane. <verse number="42" style="v" />Ka me kemel te paa ne nekegsewug te putew wey tane, palinneu te due kalig-en wey due degma kahuye te seini ne migharian. <verse number="43" style="v" />Nakita nu degma ne nekegsewug ka putew te tane, migpasabut sika te egkasabeka sikandan pinaahi te pegpaas-asaweey. Piru kene sikandan egkaluhey iling te ka putew kene iya egpakasewug te tane. <verse number="44" style="v" />Te timpu te seeye ne me Hari, ka Manama te langit egpasasindeg te migharian ne kenad iya egkareetan wey warad iya minsan hentew ne egpakaahew te peghari din. Egdereetan kayi ka langun ne migharian wey egpalunggehaat seini te ware katamanan. <verse number="45" style="v" />Sika ka igpasabut te nakita nu ne batu ne natipak puun te dalama ne kene ne etew ka nakatipak, wey nakalupet te putew, te burunsi, te tane, te pelata, wey te bulawan. Mahal ne Hari, migpanengneng keykew ka mabantug ne Manama ke nekey ka egkeyitabu keureme. Malehet ka taheinep nu wey ka igpasabut kayi.”</para>
  <para style="s">Ka pegdasag ki Danyil te Hari</para>
  <para style="p">
    <verse number="46" style="v" />Ne miglangkeb si Hari Nibukadnisar eyew te pegtahud ki Danyil wey migsuhu sikandin ne eghalad wey egtutung te insinsu diye te tangkaan ni Danyil. <verse number="47" style="v" />Migkahiyan te Hari si Danyil, “Malehet iya ne ka Manama nu, Manama te me manama wey Magbebaye ne Manama te me Hari wey ka talagpataha te me malised ne egsabuten tenged su nekeyimu ke ma te pegpanengneng te seini se me malised ne egsabuten.” <verse number="48" style="v" />Ne nataman, impamehayan e te Hari si Danyil te mateles wey mahal ne me dasag. Imparakel rin degma ka katungdanan din diye te intiru ne prubinsya te Babilunya wey innimu sikandin ne pangulu te langun ne matagseb diye te Babilunya. <verse number="49" style="v" />Ne mighangyu si Danyil te Hari ne egbulihen din ensi Sadrak, si Misak, wey si Abidnigu te pegmandu diye te prubinsya te Babilunya. Ne migpalunggehaat de si Danyil te palasyu.</para>
  <chapter number="3" style="c" />
  <para style="s">Ka suhu ne igpasimba ka larawan</para>
  <para style="p">
    <verse number="1" style="v" />Ne migpeyimu si Hari Nibukadnisar te larawan ne bulawan. Daruwa ne pulu wey pitu (27) ne mitrus ka katikang kayi wey tatelu ne mitrus ka kakepal. Diye din seeye ipasasindeg te napu te Dura ne sakup te prubinsya te Babilunya. <verse number="2" style="v" />Ne impeumew ni Hari Nibukadnisar ka me gubirnadur, me mayur, me kagawad, me talagtambag, me talaggen-gen te seleppi, me talewukum, me pangulu, wey ka langun ne me upisyal te me prubinsya eyew egpatambungen te peghalad te larawan ne impeyimu rin. <verse number="3" style="v" />Te nalibulung e sikandan langun se impatambung te peghalad, diyad sikandan nanasindeg te tangkaan te larawan ne bulawan. <verse number="4" style="v" />Ne migpanguleyi e ka tigpanengneng, “Sikaniyu se langun ne keet-etawan te nalein-lein ne tribu wey namuun te minsan hendei ne nasud wey linalahan, insuhu <verse number="5" style="v" />ne emun ke egkarineg niyu ka dahing te trumpita, pulendag, kuglung, salurey, wey duma pad ne eggamiten te peg-ulahing, usengul kew diye te tane wey simbaa niyu ka larawan ne bulawan ne impeyimu ni Hari Nibukadnisar. <verse number="6" style="v" />Ne minsan hentew ne kene eg-usengul diye te tane wey kene egsimba, due-rue ne igdegpak diye te dakel ne hapuy ne egkanlabkanlab.” <verse number="7" style="v" />Purisu te pegkarineg te langun ne keet-etawan te nalein-lein ne tribu wey namuun te minsan hendei ne nasud wey linalahan te dahing te trumpita, pulendag, kuglung, salurey, wey duma pad ne eggamiten te peg-ulahing, mig-usengul e sikandan diye te tane wey insimba ran ka larawan ne bulawan ne impeyimu ni Hari Nibukadnisar.</para>
  <para style="s">Ka pegsupak enni Sadrak, Misak, wey Abidnigu</para>
  <para style="p">
    <verse number="8" style="v" />Te seeye ne timpu, due me mammituen ne migparani te Hari wey migsumbung meyitenged te me Hudiyu. <verse number="9" style="v" />Migkahiyan dan si Hari Nibukadnisar, “Mahal ne Hari, egkeuyag ka te ware egtamanan! <verse number="10" style="v" />Migsuhu ka ne ka seeye se egpakarineg te dahing te trumpita, pulendag, kuglung, salurey, wey duma pad ne eggamiten te peg-ulahing, keilangan ne eg-usengul diye te tane wey egsimba te larawan ne impeyimu nu. <verse number="11" style="v" />Ne seeye se kene eg-usengul wey kene egsimba, igdegpak diye te dakel ne hapuy ne egkanlabkanlab. <verse number="12" style="v" />Na, due me Hudiyu ne in-alam nu ne egpangulu diye te intiru ne prubinsya te Babilunya ne ensi Sadrak, Misak wey Abidnigu. Ka seini ne me etew, Mahal ne Hari, ware migparuma-ruma keykew wey ware migpamakey te me manama nu, wey ware migsimba te larawan ne bulawan ne impeyimu nu.”</para>
  <para style="p">
    <verse number="13" style="v" />Ne dutu, nangebel-ebel e ka langet ni Hari Nibukadnisar wey migsuhu ne igpeuyan ensi Sadrak, Misak wey Abidnigu diye te kandin. Ne in-uuyan e sikandan diye te tangkaan te Hari. <verse number="14" style="v" />Ne mig-insaan din e sikandan, “Malehet naan iya Sadrak, Misak wey Abidnigu ne ware kew migpamakey te me manama ku wey ware migsimba te larawan ne bulawan ne impeyimu ku? <verse number="15" style="v" />Na kuntee, emun ke eg-usengul kew diye te tane ke egkarineg niyu ka dahing te trumpita, pulendag, kuglung, salurey, wey duma pad ne eggamiten te peg-ulahing, wey egsimbeen niyu ka larawan ne impeyimu ku, ne meupiya iya. Piru ke kene kew, due-rue ne igdegpak kew diye te dakel ne hapuy ne egkanlabkanlab. Pitawen te naan iya ke due manama ne egpakaluwas kaniyu.”<note caller="+" style="f"><char style="fr" closed="false">3:15 </char><char style="ft" closed="false">Te Hibruwanen: hentew ka manama ne egpakapaawe kaniyu te belad ku.</char></note></para>
  <para style="p">
    <verse number="16" style="v" />Ne migtabak ka tatelu ne talag-alukuy, “Mahal ne Hari, kenad ne keilangan ne egtabaken ney pad sikeykew meyitenged due. <verse number="17" style="v" />Maresen ka Manama ne impamakey ney, wey egluwasen key nikandin puun keykew<note caller="+" style="f"><char style="fr" closed="false">3:17 </char><char style="ft" closed="false">Te Hibruwanen: belad nu.</char></note> wey te dakel ne hapuy ne egkanlabkanlab. <verse number="18" style="v" />Piru minsan pad ke kene key nikandin egluwasen, igpanengneng ney keykew ne kene key iya egpamakey te me manama nu wey egsimba te larawan ne bulawan ne impeyimu nu.”</para>
  <para style="s">Ka pegdegpak engki Sadrak, Misak, wey Abidnigu diye te hapuy</para>
  <para style="p">
    <verse number="19" style="v" />Te sikan de iya, nangebel-ebel e amana ka langet ni Hari Nibukadnisar wey nahuhus ka ulaula rin te kabelu engki Sadrak, Misak, wey Abidnigu. Sikan naa, migsuhu sikandin ne egkapapituwen ne lupi ka keinit te egkanlabkanlab ne hapuy. <verse number="20" style="v" />Ne insuhu din ka kekesehi te me sundalu rin te igpabaku sikandan wey igparegpak diye te dakel ne hapuy ne egkanlabkanlab. <verse number="21" style="v" />Purisu imbebaku e sikandan ne duen pad me kumbale dan, dyakit, salakey wey indegpak e diye te dakel ne hapuy ne egkanlabkanlab. <verse number="22" style="v" />Tenged te mapahetpet ne suhu te Hari ne egpeiniten amana ka dakel ne hapuy ne egkanlabkanlab, sikan naa ka nenammatey seeye se me etew ne migdegpak kandan diye te hapuy. <verse number="23" style="v" />Ne sikandan se tatelu diye migdeeg te dakel ne hapuy ne egkanlabkanlab ne nenabbaku pad.</para>
  <para style="p">
    <verse number="24" style="v" />Ne dutu, neinu-inu si Hari Nibukadnisar wey due-rue ne migsasindeg ne mig-inse te me upisyal rin, “Tatelu man de iya ne etew ka imbaku ta wey indegpak diye te hapuy, menu ma iya?”</para>
  <para style="p">Ne migtabak sikandan, “Malehet sika, Mahal ne Hari.”</para>
  <para style="p">
    <verse number="25" style="v" />Ne migkahi ka Hari, “Piru hep-at ne etew ka egkakita ku kuntee ne warad nenabbaku ne eggiphipanew diye te elat te hapuy wey ware sikandan namenu. Ne ka ikeep-at kandan hendue te panalihan.”<note caller="+" style="f"><char style="fr" closed="false">3:25 </char><char style="ft" closed="false">Te Hibruwanen: anak te me manama.</char></note></para>
  <para style="p">
    <verse number="26" style="v" />Sikan naa ka migparani si Hari Nibukadnisar te gumawan te dakel ne hapuy ne egkanlabkanlab wey migpangumew, “Sadrak, Misak wey Abidnigu ne me suluhuanen te Amana ne Mabantug ne Manama, lihawang kew e rue! Hendini kew e!” Ne miglihawang e sikandan se tatelu puun te hapuy. <verse number="27" style="v" />Miglibulungan sikandan te me gubirnadur, me mayur, me kagawad wey te me upisyal te Hari. Ne nakita ran ne ware sikandan namenu te hapuy. Ware natutung ka bulbul ran, ka insaluub dan, wey ware sikandan migngareg te ebel.</para>
  <para style="p">
    <verse number="28" style="v" />Puun due, migkahi si Hari Nibukadnisar, “Egdayanen ka Manama enni Sadrak, Misak, wey Abidnigu. Impeendini rin ka panalihan din eyew te pegluwas te me suluhuanen din ne migsalig kandin. Ware sikandan migparuma-ruma te suhu ku wey in-awes dan pad ne igtuug te hapuy du te egpamakey wey egsimba te lein ne manama angin e te Manama ran.</para>
  <para style="p">
    <verse number="29" style="v" />“Purisu egpanengnengen ku ka langun ne keet-etawan te nalein-lein ne tribu wey namuun te minsan hendei ne nasud, ne ka egbaley-baley te Manama enni Sadrak, Misak, wey Abidnigu, egtadtaren wey egguhusen ka me baley ran. Su ware lein ne Manama ne egpakaluwas te iling kayi.”</para>
  <para style="p">
    <verse number="30" style="v" />Ne intimulan pad te Hari ka katungdanan enni Sadrak, Misak, wey Abidnigu diye te prubinsya te Babilunya.</para>
  <chapter number="4" style="c" />
  <para style="s">Ka ikarangeb ne taheinep ni Hari Nibukadnisar</para>
  <para style="p">
    <verse number="1" style="v" />Ne due sulat ne impeuyan ni Hari Nibukadnisar diye te langun ne keet-etawan te nalein-lein ne tribu wey namuun te minsan hendei ne nasud wey linalahan te intiru ne kalibutan:</para>
  <para style="p">“Egkanasnasian pad perem ka keupianan due te kaniyu! <verse number="2" style="v" />Igkahale ku ka pegpangguhud kaniyu te me palinneu wey me kein-inuwan ne innimu keddi te Amana ne Mabantug ne Manama.</para>
  <para style="q1">
    <verse number="3" style="v" />Amana ka me palinneu</para>
  <para style="q2">wey me kein-inuwan ne innimu rin!</para>
  <para style="q1">Ware egtamanan te peghari din wey te pegmandu din!</para>
  <para style="p">
    <verse number="4" style="v" />“Sikeddi si Nibukadnisar, meupiya ka peg-ugpe ku wey matubung ded kayi te palasyu ku. <verse number="5" style="v" />Piru due sabeka ne marusilem ne nakataheinep a te makaaldek-haldek, wey nakakita a te ingkaliyasi ku diye te taheinep ku. <verse number="6" style="v" />Sikan naa ka impanengneng ku ne egpeendiniyen te keddi ka langun ne matagseb ne me etew te Babilunya eyew igpakanangen dan keddi ka igpasabut te taheinep ku. <verse number="7" style="v" />Te pegginguma te me talagbuwas ne egpakaluwas te taheinep, te me timbusawen, te egmahehane, wey te me mammituen, innangenan kud e sikandan te taheinep ku piru kene sikandan egpakanangen te igpasabut kayi.</para>
  <para style="p">
    <verse number="8" style="v" />“Te katamanan, miggendini te keddi si Danyil ne egngaranan ded ki Biltisasar ne insangey te manama ku. Diye te kandin ka panisingan te matulus ne me manama. Ne innangenan kud e sikandin te taheinep ku. <verse number="9" style="v" />Miggenenduen a, ‘Biltisasar, pangulu te me talagbuwas ne egpakaluwas te taheinep, nakanengneng a ne due te keykew ka panisingan te matulus ne me manama, ne ware inneles ne igkeyirapi nu te pegnengneng, purisu pasabuta a te taheinep ku.</para>
  <para style="p">
    <verse number="10" style="v" />“Seini ka taheinep ku: Due sabeka ne kayu ne nakita ku diye te elat-elat te kalibutan ne lelayati. <verse number="11" style="v" />Ne migpabulus migtulin ka kayu wey migmaresen, ne ka kalayat kayi nekeume e te langit wey egkakita seini te tagse sabeka kayi te ampew te tane. <verse number="12" style="v" />Mateles ka me dewun kayi wey masulug ka me behas ne eleg ne egkakeen te langun. Ne miggelung ka me mahintalunan ne mananap diye te egkaralungan kayi, wey migsesalag ka me bayaku diye te me sugpang kayi. Ne diye migkuwa te egkakeen ka langun ne eggeheyinawa.</para>
  <para style="p">
    <verse number="13" style="v" />“Te ware e pad napukew, due nakita ku ne panalihan<note caller="+" style="f"><char style="fr" closed="false">4:13 </char><char style="ft" closed="false">Te Hibruwanen: matulus ne talagbantey.</char></note> ne migpamaneug puun te langit. <verse number="14" style="v" />Ne migpanguleyi sikandin ne migkahi, ‘Pelera niyu ka kayu wey panempuha niyu ka me sugpang. Awaa niyu ka me dewun wey iregpak niyu ka me behas kayi. Alawa niyu degma ka me mananap ne diye te egkaralungan kayi wey ka me bayaku ne migsesalag diye te me sugpang. <verse number="15" style="v" />Piru kene niyu weila ka tued wey ka me dalid due te kabbenesan, ne egbeleberan te putew wey te burunsi. Ne ka igpasabut te tued iyan sika se etew. Balahara niyu seini ne egkasubid te demmug ne egpuun te langit, wey egpakalemung te me mananap diye te kabbenesan. <verse number="16" style="v" />Seled te pitu ne leg-un, ka suman-suman din isip etew, egkaliwanan te suman-suman te mananap. <verse number="17" style="v" />Ka sika ne peggukum impataha te me panalihan su eyew egpakanengneng ka langun te ka Amana ne Mabantug ne Manama iyan migmandu te peghari te me etew. Ne egkaayun ne igbehey rin seini diye te minsan hentew ne igkeupii rin, minsan te seeye se subla ne mapariralemen te langun ne etew.’ ”</para>
  <para style="p">
    <verse number="18" style="v" />Ne migpabulus si Hari Nibukadnisar ka migkahi, “Seeye ka taheinep ku Biltisasar, ne kuntee nangeni ad nikeykew te igpasabut kayi su warad iya minsan sabeka te me matagseb kayi te peghari ku ne egpakanangen keddi te igpasabut kayi. Piru egpakaluwas ka kayi tenged su due te keykew ka panisingan te matulus ne me manama.”</para>
  <para style="s">Ka pegluwas ni Danyil te taheinep te Hari</para>
  <para style="p">
    <verse number="19" style="v" />Si Danyil ne egngaranan ded ki Biltisasar, natanengan sikandin te dagdahew su naalatan sikandin meyitenged te taheinep te Hari. Purisu migkahiyan sikandin te Hari, “Biltisasar, kene ka kaalati te taheinep ku wey te igpasabut kayi.”</para>
  <para style="p">Ne migtabak si Danyil, “Mahal ne Hari, meupiya perem ke iyan egkasuhat ka me kuntere nu te taheinep nu wey te igpasabut kayi, wey kene ne sikeykew. <verse number="20" style="v" />Ka kayu ne nakita nu ne migtulin wey migmalig-en, ne nekeuma diye te langit se kalayat wey egkakita seini te tagse sabeka kayi te ampew te tane, <verse number="21" style="v" />ne mateles se me dewun wey masulug se me behas ne eleg ne egkakeen te langun, wey miggelungan te me mahintalunan ne mananap ka egkaralungan kayi wey migsesalahan te me bayaku ka me sugpang, <verse number="22" style="v" />sikeykew seeye, Mahal ne Hari. Migtulin ka wey migmaresen taman te nekeuma diye te langit ka katelesan nu, wey nekeempet te kalibutan ka peghari nu. <verse number="23" style="v" />Ne nakita nu degma ka panalihan ne migpamaneug puun te langit ne migkahi, ‘Tempuha niyu ka kayu wey dereeti niyu piru balahara niyu re ka tued wey ka dalid diye te tane ne inggiketan te putew wey burunsi. Egbalaharen de due seini ne egkasubid te demmug ne egpuun diye te langit wey egpakalemung te me mahintalunan ne mananap seled te pitu ne leg-un.’</para>
  <para style="p">
    <verse number="24" style="v" />“Mahal ne Hari, seini ka igpasabut te taheinep nu ne implanu te Amana ne Mabantug ne Manama ne egkeyitabu due te keykew. <verse number="25" style="v" />Egdelrelen ka puun te keet-etawan wey egpakalemung ka te mahintalunan ne me mananap. Egpanabtab kad iling te baka wey egkasubid ka te demmug ne egpuun diye te langit. Eglihad ka pitu ne leg-un ne henduen pad ne eg-ila ka ne ka Amana ne Mabantug ne Manama iyan migmandu te migharian te me etew wey igbehey rin seini diye te minsan hentew ne igkeupii rin. <verse number="26" style="v" />Ne meyitenged te suhu ne egbalaharen de due ka tued te kayu, iyan igpasabut kayi ne egpakalibed ded diye te keykew ka migharian nu te timpu ne eg-ila kad e ne ka Manama<note caller="+" style="f"><char style="fr" closed="false">4:26 </char><char style="ft" closed="false">Te Hibruwanen: langit.</char></note> iyan iya migmandu te langun. <verse number="27" style="v" />Purisu, Mahal ne Hari, meupiya perem ke egpamminehen nu seini se tambag ku keykew. Engkeri nud ka peggimu te sale wey matareng e himuwa nu, wey ikeyid-u nu ka egkengaayu-ayu. Ke eggimuwen nu sika, kema ke egpabulus ke pad ka egmatubung.”</para>
  <para style="p">
    <verse number="28" style="v" />Seeye se langun neyitabu iya diye ki Hari Nibukadnisar. <verse number="29" style="v" />Su peglihad te sabeka ne leg-un, miggiphipanew sikandin diye te atep te palasyu rin ne mapatag diye te Babilunya, <verse number="30" style="v" />wey migkahi, “Amana ne maresen ka Babilunya ne innimu ku pinaahi te keddi ne kanekal eyew eg-ugpaan te Hari. Pinaahi kayi, egkakita ka karesen ku wey ka kabantug ku.”</para>
  <para style="p">
    <verse number="31" style="v" />Te ware pad nekeimpus ka Hari ka eglalag, due laheng ne egpuun diye te langit ne miggenendue, “Hari Nibukadnisar, pammineg ka te iglalag ku keykew: In-awaan kud sikeykew te katenged isip Hari. <verse number="32" style="v" />Ne egdelrelen ka puun te me etew wey egpakalemung ka te me mahintalunan ne mananap wey egpanabtab kad iling te baka. Ne eglihad ka pitu ne leg-un ne henduen ke pad eg-ila ne ka Amana ne Mabantug ne Manama iyan egmandu te migharian te etew wey igbehey rin seini diye te minsan hentew ne igkeupii rin.”</para>
  <para style="p">
    <verse number="33" style="v" />Due-rue ne neyitabu seeye diye ki Nibukadnisar. Ne indelrel e sikandin puun te me etew wey migpanabtab e sikandin iling te baka. Nasubid sikandin te demmug ne egpuun diye te langit wey migmalayat e ka bulbul rin iling te bulbul te banug wey ka me sulu rin nekeiling e te sulu te bayaku.</para>
  <para style="s">Ka pegdayan ni Nibukadnisar te Manama</para>
  <para style="p">
    <verse number="34" style="v" />Ne migpabulus si Hari Nibukadnisar ka migkahi, “Te miglihad e ka pitu ne leg-un, migleng-ag a diye te langit wey nakalibed e ka meupiya ne suman-suman ku. Purisu indayan wey insaye ku ka Amana ne Mabantug ne Manama wey intahud ku sikandin se ware egpatayan.</para>
  <para style="q1">Ka peghari din ware katamanan,</para>
  <para style="q2">wey egpabulus taman te langun ne timpu.</para>
  <para style="q1">
    <verse number="35" style="v" />Ne in-isip din ne ware karuan te langun ne nangugpe te tane,</para>
  <para style="q2">wey eggimuwen din ka igkeupii rin</para>
  <para style="q2">diye te me panalihan te langit</para>
  <para style="q2">wey te me etew kayi te tane.</para>
  <para style="q1">Ne ware egpakabalabag kandin</para>
  <para style="q2">wey ke egpakapegnel ke nekey ka eggimuwen din.</para>
  <para style="p">
    <verse number="36" style="v" />“Te nakalibed e ka meupiya ne suman-suman ku, nakalibed e degma ka keddi ne pegkatalahuren, kabantug, wey katelesan isip Hari. Miglibed e degma keddi ka me upisyal ku wey ka me suluhuanen ku, wey mighari ad e man-e wey migmabantug e pad ne subla. <verse number="37" style="v" />Purisu egdayanen ku, egsayeen, wey egtahuren ku kuntee ka Hari diye te langit tenged su eleg ka langun ne himu rin wey matareng ka me paahi rin. Ne igpariralem din seeye se mapegpeggasal.”</para>
  <chapter number="5" style="c" />
  <para style="s">Ka pegsahakeen ni Bilsasar</para>
  <para style="p">
    <verse number="1" style="v" />Te iyan e mighari si Bilsasar, migpasahakeen sikandin para te sabeka ne libu te me upisyal rin wey mig-inum sikandin duma kandan. <verse number="2" style="v" />Taheed te egpangiinum e ensi Bilsasar duma te me upisyal rin, te me asawa rin, wey te me duwey rin, impaangey rin e ka me bulawan wey me pelata ne me ubab eyew eg-inuman dan. Seeye ne me ubab, nakuwa te apu<note caller="+" style="f"><char style="fr" closed="false">5:2 </char><char style="ft" closed="false">Te Hibruwanen: amey.</char></note> din ne si Nibukadnisar puun diye te timplu te Hirusalim. <verse number="3" style="v" />Purisu in-uyan e ka me bulawan wey pelata ne me ubab diye te kandin wey in-inuman dan e seeye. <verse number="4" style="v" />Ne mig-iinum sikandan wey indeyrey ran ka me manama ne hinimu puun te bulawan, pelata, burunsi, putew, kayu, wey batu.</para>
  <para style="p">
    <verse number="5" style="v" />Ne sahuhune ne due belad te etew ne miglepew wey migsulat diye te alabat te palasyu ne diye te marani te sulu, wey nakita seeye te Hari. <verse number="6" style="v" />Migmakalawag ka Hari wey naaldek-haldek sikandin. Migmahuye sikandin wey ingkelkel se buel. <verse number="7" style="v" />Migpanguleyi sikandin ka egpangumew te me timbusawen, te me matagseb ne mammituen, wey te egmahehane. Ne ingkahiyan din ka me matagseb diye te Babilunya, “Ke hentew seeye se egpakabasa te nakasulat sika te alabat wey egpakahuhud te igpasabut due, egpasaluuban ku te mahal ne kumbale,<note caller="+" style="f"><char style="fr" closed="false">5:7 </char><char style="ft" closed="false">Ubi ka batek te kumbale.</char></note> egpabaliehan te bulawan, wey eggimuwen ku sikandin ne igkatelu ne labew ne talagmandu te migharian ku.” <verse number="8" style="v" />Ne nangingume e diye te Hari ka langun ne me matagseb ne me etew, piru ware sabeka kandan ne egpakabasa wey ke egpakahuhud naa te Hari ke nekey ka igpasabut dutu. <verse number="9" style="v" />Ne nasublaan pad ka kaaldek ni Hari Bilsasar wey migmakalawag pad sikandin ne subla. Ne nalibeg degma ka me upisyal rin.</para>
  <para style="p">
    <verse number="10" style="v" />Te pegkarineg te rayna<note caller="+" style="f"><char style="fr" closed="false">5.10 </char><char style="ft" closed="false">Wey ke, iney te Hari.</char></note> te me guhuren dan, miggendiyad e sikandin te insahakeenan dan wey migkahi, “Mahal ne Hari, egkeuyag ka te ware egtamanan. Kene ka kabantali wey kene ka kaaldek.<note caller="+" style="f"><char style="fr" closed="false">5:10 </char><char style="ft" closed="false">Te Hibruwanen: kabalbalawan ka batek.</char></note> <verse number="11" style="v" />Kayi te migharian nu, due sabeka ne etew ne diye te kandin ka panisingan te matulus ne me manama. Te timpu pad te apu nu ne si Hari Nibukadnisar, nakitaan seini ne etew te katagseb wey katuenan ne iling te katuenan te me manama. Innimu sikandin te Hari ne pangulu te me talagbuwas ne egpakaluwas te taheinep, te me timbusawen, te egmahehane, wey te me mammituen. <verse number="12" style="v" />Sikandin si Danyil ne ingngaranan te Hari ki Biltisasar. Due salabutan din wey katuenan ne kene egkeilingan, wey egkateu sikandin ne egluwas te me taheinep, wey egpangguhud te malised ne egnengnengan, wey egkasandihan te mallised ne me prublima. Ipeumew nu si Danyil wey pepangguhud ka kandin te kaluwasan te me lalag ne nasulat sika te alabat.”</para>
  <para style="p">
    <verse number="13" style="v" />Purisu impeumew e te Hari si Danyil. Ne migkahiyan sikandin te Hari, “Sikeykew bes si Danyil ne sabeka te me Hudiyu ne egpuun te Huda ne narakep te apu ku ne si Nibukadnisar? <verse number="14" style="v" />Nakarineg a ne due te keykew ka panisingan te me manama, wey due katuenan nu te pegnengneng, pegsabut, wey due katagseb nu ne kene egkeilingan. <verse number="15" style="v" />Impeumew kud e ka me matagseb wey me timbusawen eyew igpabasa kandan wey igpaluwas ka nakasulat sika te alabat, piru ware dan nateu. <verse number="16" style="v" />Nakarineg a ne egkateu ke kun ne egluwas wey egkasandihan ke kun degma te mallised ne me prublima. Ne kuntee, ke egkabasa nu wey ke egkaluwas ka igpasabut kayi, egpakumbalaan ku sikeykew te mahal ne kumbale, egpabaliehan te bulawan, wey eggimuwen ku sikeykew ne igkatelu ne labew ne talagmandu te migharian ku.”</para>
  <para style="p">
    <verse number="17" style="v" />Ne migtabak si Danyil, “Mahal ne Hari, keykew e sika se igdasag nu wey ibehey nud e te duma ka ig-unag nu keddi. Piru egbaseen ku red ka nasulat sika te alabat wey egguhuran ku sikeykew te igpasabut kayi.</para>
  <para style="p">
    <verse number="18" style="v" />“Mahal ne Hari, ka Amana ne Mabantug ne Manama iyan migbehey te apu nu ne si Nibukadnisar te migharian, kabantug, katelesan, wey karesen. <verse number="19" style="v" />Ne puun te karesen ne imbehey te Manama kandin, nangelkel te kaaldek ka langun ne keet-etawan te nalein-lein ne tribu wey namuun te minsan hendei ne nasud wey linalahan. Eggimatayan din seeye se igkeupii rin te eggimatey wey egkeuyag seeye se igkeupii rin ne egkeuyag. Egbantuhen din seeye se igkeupii rin ne egbantuhen wey igpariralem din seeye se igkeupii rin ne igpariralem. <verse number="20" style="v" />Piru te mighambuhen e sikandin wey migmakehal e se ulu, impepamaneug e sikandin puun te trunu rin wey in-awe e puun kandin ka katelesan din. <verse number="21" style="v" />Indelrel sikandin puun te keet-etawan wey nekeiling e te suman-suman te mananap ka suman-suman din. Ne nakalemung e sikandin te mahintalunan ne me asnu wey migpanabtab e sikandin iling te baka. Nasubid sikandin te demmug ne egpuun diye te langit taman te mig-ile e sikandin ne ka Manama bes ne Amana ne Mabantug iyan egbuut te peghari te me etew wey egpaharien din ka minsan hentew ne igkeupii rin.</para>
  <para style="p">
    <verse number="22" style="v" />“Ne sikeykew Bilsasar ne apu din, ware ka migmapariralemen minsan nakataha ka te seini se langun. <verse number="23" style="v" />Nasi nu paambuhi ka Magbebaye ne Manama te langit. Impakuwa nu ka me ubab ne egpuun te timplu te Manama wey in-inuman niyu seini te me upisyal nu, te me asawa nu, wey te me duwey nu. Ne insaye nu ka me manama ne innimu puun te pelata, bulawan, burunsi, putew, kayu, wey batu ne kene egpakakita, kene egpakarineg, wey kene egpakataha. Piru ware nu sayaa ka Manama ne miggen-gen te umul nu wey migbuut te langun ne eggimuwen nu.</para>
  <para style="p">
    <verse number="24" style="v" />“Ne diye migpuun te kandin ka belad ne nakita nu ne migsulat te seini ne me lalag, <verse number="25" style="v" /><char style="it">Mini, Mini, Tikil, Parsin</char>. <verse number="26" style="v" />Seini ka igpasabut te sika ne me lalag: Ka <char style="it">Mini</char>, iyan igpasabut se inseel e te Manama ka nasame ne me aldew te peghari nu wey neimpusan e seini. <verse number="27" style="v" />Ka <char style="it">Tikil</char>, iyan igpasabut se nakasuman-suman sikandin ne kene kad e ne eleg ne egmandu.<note caller="+" style="f"><char style="fr" closed="false">5:27 </char><char style="ft" closed="false">Te Hibruwanen: Intimbang ka diye te timbangan wey nakita ne kulang.</char></note> <verse number="28" style="v" />Ka <char style="it">Parsin</char>, iyan igpasabut se imbaad-baad ka migharian nu wey imbehey e diye te Midiya wey Pirsya.”</para>
  <para style="p">
    <verse number="29" style="v" />Seeye de iya, migsuhu si Bilsasar ne egpasaluuban si Danyil te mahal ne kumbale wey egpabaliehan te bulawan. Ne migsuhu si Bilsasar ne egpakahiyan ka me etew te si Danyil ka igkatelu ne labew ne talagmandu diye te migharian din.</para>
  <para style="p">
    <verse number="30" style="v" />Te seeye de ne karusileman, innimatayan e si Bilsasar ne Hari te Babilunya. <verse number="31" style="v" />Ne si Daryu ne matig-Midiya ne hen-em e ne pulu wey daruwa (62) ne leg-un se kabuyahi, iyan nakaahew te migharian.</para>
  <chapter number="6" style="c" />
  <para style="s">Ka peg-ulug ki Danyil diye te me liyun</para>
  <para style="p">
    <verse number="1" style="v" />Nataman, mig-alam si Hari Daryu te 120 ne me gubirnadur ne iyan egmandu te peghari din. <verse number="2" style="v" />Ne mig-alam ka Hari te tatelu ne me pangulu eyew iyan egpangulu te seeye ne me gubirnadur su eyew kene egkeyimu ne ware pulus te me planu rin. Ne sabeke en iya si Danyil te seeye se tatelu ne me pangulu. <verse number="3" style="v" />Ne si Danyil iyan labew te langun ne pangulu tenged te katuenan din ne kene egkeilingan, purisu migsuman-suman ka Hari ne si Danyil ka egpeuyanen te intiru ne migharian din. <verse number="4" style="v" />Tenged dutu, migpammitew ka duma rin ne me pangulu wey ka me gubirnadur te seyyup din te peg-uyan din diye te migharian eyew igpakasumbung dan sikandin diye te Hari. Piru ware nakita ran ne seyyup din su egkasalihan nahud sikandin wey ware igkarew-ey te me himu rin. <verse number="5" style="v" />Seeye naa, migkahi e sikandan, “Ware iya egkakita ta ne seyyup ni Danyil eyew igpakasumbung ta sikandin, angin e ke balaud te Manama rin ka eg-aliddananen ta.”</para>
  <para style="p">
    <verse number="6" style="v" />Purisu miggendiye sikandan te Hari wey migkahi, “Mahal ne Hari, egkeuyag ka te ware egtamanan! <verse number="7" style="v" />Ka langun ne pangulu kayi te migharian nu, wey ka me gubirnadur, ka me mayur, ka me talagtambag, wey ka me sinalihan, nenekeg-uyun sikandan ne eghangyu keykew ne eggimu ka te suhu ne ware lein ne manama wey ke etew naa ne eg-ampuan te me etew seled te tatelu ne pulu (30) ne aldew, angin e keykew Hari. Ka egsupak, eg-uluhen diye te lungag ne impeugpaan te me liyun. <verse number="8" style="v" />Sikan naa, mahal ne Hari, ipasulat nu seini wey pirmeyi nu eyew kene seini egkabalbalawan sumale te balaud te Midiya wey te Pirsya ne kene egkabalbalawan.” <verse number="9" style="v" />Purisu, impasulat e te Hari ka suhu wey impirmaan din e seini. <verse number="10" style="v" />Te pegkanengneng ni Danyil te impirmaan e te Hari ka suhu, mig-uli e sikandin diye te baley rin. Ne diye te sinabeng din diye te pantaas, due me bintana ne nallukatan ne diye egpakatangke te Hirusalim. Ne diye egpanimbuel sikandin ka eg-ampu wey egpasalamat te Manama rin katatelu te tagse aldew, sumale te nabatasan din ne eggimuwen.</para>
  <para style="p">
    <verse number="11" style="v" />Nataman, nakita si Danyil te seeye se me etew ne nenekeg-uyun ne eg-iipat kandin ne mig-ampu din wey migpasalamat te Manama rin. <verse number="12" style="v" />Purisu, miggendiyaan dan e ka Hari wey in-insaan dan e meyitenged te suhu din, “Mahal ne Hari, migpirmaan nu man en iya ka suhu ne ware lein ne manama wey ke etew naa ne eg-ampuan te me etew seled te tatelu ne pulu (30) ne aldew, angin e keykew Hari? Ne seeye se egsupak, eg-uluhen diye te lungag ne impeugpaan te me liyun, menu ma iya?”</para>
  <para style="p">Ne migtabak ka Hari, “Uya iya! Kenad sika egkabalbalawan sumale te balaud te Midiya wey Pirsya ne kene egkabalbalawan.”</para>
  <para style="p">
    <verse number="13" style="v" />Ne migkahiyan dan ka Hari, “Mahal ne Hari, si Danyil ne narakep puun te Huda, ware migtuman keykew wey te suhu nu naa, ke kene, nasi sikandin mig-ampu te Manama rin te katatelu te tagse aldew.”</para>
  <para style="p">
    <verse number="14" style="v" />Te pegkarineg dutu te Hari, amana rin nalaggew-laggew wey migsuman-suman sikandin te paahi ke egmenuwen din te egluwas si Danyil. Ne naapunan de due sikandin ka migpakannekal eyew egkapangabangan din si Danyil. <verse number="15" style="v" />Ne miggendiyad man-e te Hari seeye se me etew ne nenekegsabut, wey migkahi, “Mahal ne Hari, nakanengneng ka ne ka balaud te Midiya wey te Pirsya, kene egkaayun ne egkabalbalawan ka suhu te Hari.”</para>
  <para style="p">
    <verse number="16" style="v" />Sikan naa ka impaangey te Hari si Danyil wey impeulug diye te lungag ne impeugpaan te me liyun. Ne migkahiyan din si Danyil, “Egluwasen ka perem te Manama ne impamakey nu layun!” <verse number="17" style="v" />Ne dutu, insagpengan dan e te dakel ne batu ka be-be te lungag wey intuusan e te sising te Hari wey te sising te me pangulu eyew ware egpakabalew-balew te egkeula-ula ni Danyil diye. <verse number="18" style="v" />Nataman, mig-uli e si Hari Daryu diye te palasyu rin. Ne ware sikandin migkeen te seeye ne marusilem, ware miggale-gale wey ware nakalipereng.</para>
  <para style="p">
    <verse number="19" style="v" />Te sikan pad egkasi-si ka kaliwaswasan, mig-enew e ka Hari wey migdagdahew miggendiye te lungag ne impeugpaan te me liyun. <verse number="20" style="v" />Te marani e ka Hari diye, migpanguleyi sikandin wey egkeila te laheng din ne nalaggew-laggew rin. Migkahi sikandin, “Danyil, suluhuanen te Manekal ne Manama, inluwas ke naan ded te Manama nu ne impamakey nu layun?”</para>
  <para style="p">
    <verse number="21" style="v" />Ne migtabak si Danyil, “Mahal ne Hari, egkeuyag ka te ware egtamanan! <verse number="22" style="v" />Migpeuyanan a te Manama ku te panalihan eyew te pegpatiem te me be-be te me liyun, sikan naa ka wara a nikandan menuwa, tenged su ware neyimu ku ne mareet diye te tangkaan din wey ware seyyup ne neyimu ku due te keykew.”</para>
  <para style="p">
    <verse number="23" style="v" />Amana nahale ka Hari wey migsuhu sikandin ne igpalihawang si Danyil diye te lungag. Purisu, impalihawang dan e si Danyil wey warad iya namenu tenged su migsalig sikandin te Manama. <verse number="24" style="v" />Nataman, impeumew e te Hari ka me etew ne migsumbung ki Danyil, wey in-ulug e sikandan diye te lungag ne impeugpaan te me liyun lagkes ka me anak dan wey me asawa ran. Te ware pad mule sikandan nakalene, impanagmak e sikandan te me liyun wey impangebkeb e ka me tul-an dan.</para>
  <para style="p">
    <verse number="25" style="v" />Pegkapenga dutu, insulatan e ni Hari Daryu ka langun ne keet-etawan te nalein-lein ne tribu wey namuun te minsan hendei ne nasud wey linalahan. Seini ka sulat din, “Egkanasnasian pad perem ka keupianan due te kaniyu. <verse number="26" style="v" />Egsuhuen ku sikaniyu langun ne sakup te migharian ku, keilangan ne egtahud wey egkaaldek te Manama ni Danyil.</para>
  <para style="q1">Su sikandin ka manekal ne Manama wey ware katamanan din;</para>
  <para style="q2">kene egkahuhus ka migharian din</para>
  <para style="q2">wey eghari sikandin te ware katamanan.</para>
  <para style="q1">
    <verse number="27" style="v" />Egpakaluwas iya sikandin,</para>
  <para style="q2">wey egpekeyimu te me palinneu wey me kein-inuwan diye te langit wey kayi te tane.</para>
  <para style="q1">Sikandin ka migluwas ki Danyil puun te kamatayen diye te lungag te me liyun.”</para>
  <para style="p">
    <verse number="28" style="v" />Purisu, neyimu ne dakel ka katungdanan ni Danyil te timpu ne si Daryu ka mighari wey minsan pad te si Siru e ne matig-Pirsya ka mighari.</para>
  <chapter number="7" style="c" />
  <para style="s">Ka taheinep ni Danyil meyitenged te hep-at ne mananap</para>
  <para style="p">
    <verse number="1" style="v" />Te an-anayan ne leg-un te peghari ni Bilsasar diye te Babilunya, nakataheinep si Danyil wey due immakita te Manama kandin. Insulat din seini langun ne miggenendue,</para>
  <para style="p">
    <verse number="2" style="v" />“Te sabeka ne marusilem, impakita a te Manama te dakel ne dahat ne imbuliyew te kalamag ne egpuun te hep-at ne pikungan te kalibutan.<note caller="+" style="f"><char style="fr" closed="false">7:2 </char><char style="ft" closed="false">Te Hibruwanen: hep-at ne kalamag te langit.</char></note> <verse number="3" style="v" /><note caller="-" style="x"><char style="xo" closed="false">7:3: </char><char style="xt" closed="false">Imp 13:1; 17:8.</char></note> Ne due hep-at ne derakel ne mananap ne ware nenekeg-iling ne migmanlepew puun te dahat. <verse number="4" style="v" /><note caller="-" style="x"><char style="xo" closed="false">7:4-6: </char><char style="xt" closed="false">Imp 13:2.</char></note> Ka an-anayan ne mananap egpekeiling te liyun ne due pakpak te banug. Ne nakita ku ne nabarut ka me pakpak din wey innenat sikandin wey impasasindeg iling te etew wey imbehayan seini te suman-suman te etew.</para>
  <para style="p">
    <verse number="5" style="v" />“Ka ikarangeb ne mananap egpekeiling te usu. Ingkengkeng din ka manmanekal ne limang ne belad din wey migbange sikandin te tatelu ne gusuk. Due migkahi diye te kandin, ‘Keen ka te dakel ne sapu.’</para>
  <para style="p">
    <verse number="6" style="v" />“Te pegkeimpus dutu, nakakita ad man-e te ikatelu ne mananap ne egpekeiling te liyupardu ne due hep-at ne pakpak diye te peka rin ne iling te pakpak te bayaku. Ka seini ne mananap due hep-at ne ulu wey imbehayan seini te katenged te pegmandu.</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">7:7: </char>
      <char style="xt" closed="false">Imp 12:3; 13:1; 17:3.</char>
    </note> “Nataman, impakita ad man-e te Manama te ikeep-at ne mananap. Makaalat-halat seini wey subla ne makaaldek-haldek ne egtengtengan wey amana ne manekal. Putew se ngipen kayi ne derakel, ne due impamangeitan wey ingkeen, ne indi-diekan din ka nasame. Ware seini nekeiling te duma ne me mananap su duen ma sapulu ne sungey kayi.</para>
  <para style="p">
    <verse number="8" style="v" />
    <note caller="-" style="x">
      <char style="xo" closed="false">7:8,11: </char>
      <char style="xt" closed="false">Imp 13:5.</char>
    </note> “Taheed te immemetmetan ku ka me sungey, nakita ku ne due migtubu ne deisek ne sungey diye te elat-elat dutu ne nakapabarut te tatelu ne sungey. Ka seeye se migtubu ne deisek ne sungey, due mata ne iling te mata te etew wey due be-be ne mapegpeggasal.</para>
  <para style="s">Ka impakita te Manama meyitenged te sabeka ne kene egpatey</para>
  <para style="q1">
    <verse number="9" style="v" />
    <note caller="-" style="x">
      <char style="xo" closed="false">7:9: </char>
      <char style="xt" closed="false">Imp 1:14; 20:4,11.</char>
    </note> “Te pegpitew ku, iyan kud iya se impanahu ne me trunu,</para>
  <para style="q2">wey migpinnuu diye te sabeka ne trunu seeye se Tapey e ne Due.</para>
  <para style="q1">Ne eangkahi ka kumbale din wey ka bulbul rin.</para>
  <para style="q1">Ne migkanlabkanlab ka trunu rin</para>
  <para style="q2">wey hapuy ne egkalegleg ka me ligid kayi.</para>
  <para style="q1">
    <verse number="10" style="v" />
    <note caller="-" style="x">
      <char style="xo" closed="false">7:10: a </char>
      <char style="xt" closed="false">Imp 5:11; </char>
      <char style="xo" closed="false">b </char>
      <char style="xt" closed="false">Imp 20:12.</char>
    </note> Ne due beuhan ne hapuy ne migtulayas diye te tangkaan din,</para>
  <para style="q2">ne me libu-libu ka migpamakey kandin wey me minilyun ka nanasindeg diye te tangkaan din.</para>
  <para style="q1">Ka hukumanan andam e</para>
  <para style="q2">wey imbelat e ka me baseen.</para>
  <para style="p">
    <verse number="11" style="v" />“Ne migpabulus a ka egpipitew su narineg ku ka sungey ne egpegpeggasal. Ne dutu, nakita ku ne innimatayan ka mananap wey indereetan ka lawa rin wey indegpak diye te migkanlabkanlab ne hapuy. <verse number="12" style="v" />Ne in-awaan te geem ka duma ne me mananap piru insumpulan pad te malepet ka umul ran.</para>
  <para style="p">
    <verse number="13" style="v" />
    <note caller="-" style="x">
      <char style="xo" closed="false">7:13: </char>
      <char style="xt" closed="false">Mat 24:30; 26:64; Mar 13:26; 14:62; Luk 21:27; Imp 1:7,13; 14:14.</char>
    </note> “Ne due impakita te Manama keddi</para>
  <para style="q1">ne hendue te etew ne migginguma ne indumaan te gapun te langit.</para>
  <para style="q1">Ne miggendiye sikandin diye te seeye se Tapey e ne Due</para>
  <para style="q2">wey impeparani e diye te tangkaan din.</para>
  <para style="q1">
    <verse number="14" style="v" />
    <note caller="-" style="x">
      <char style="xo" closed="false">7:14: </char>
      <char style="xt" closed="false">Imp 11:15.</char>
    </note> Imbehayan sikandin te geem,</para>
  <para style="q2">katelesan wey katenged te peghari</para>
  <para style="q2">eyew egpamakayen sikandin te langun ne keet-etawan te nalein-lein ne tribu wey namuun te minsan hendei ne nasud wey linalahan.</para>
  <para style="q1">Egpabulus ka peghari din wey ware katamanan.</para>
  <para style="q2">Ne ware egpakarereet te migharian din.”</para>
  <para style="s">Ka igpasabut te me taheinep</para>
  <para style="p">
    <verse number="15" style="v" />“Sikeddi si Danyil, migmasakit se geyinawa ku wey nabantalan te impakita keddi. <verse number="16" style="v" />Imparaniyan ku ka sabeka te nanasasindeg diye wey mig-insa a kandin ke nekey ka malehet ne igpasabut te seini se langun. Ne migkahi sikandin, <verse number="17" style="v" />‘Seini se hep-at ne derakel ne mananap iyan ka hep-at ne Hari ne eglepew te kalibutan. <verse number="18" style="v" /><note caller="-" style="x"><char style="xo" closed="false">7:18: </char><char style="xt" closed="false">Imp 22:5.</char></note> Piru te katamanan, ka keet-etawan te Amana ne Mabantug ne Manama, iyan egpaharien wey ware egtamanan te pegmandu dan.’</para>
  <para style="p">
    <verse number="19" style="v" />“Egkeupian a ne egpakanengneng ke nekey ka malehet ne igpasabut te seeye se igkeep-at ne mananap ne ware nekeiling du te duma wey amana ne makaaldek-haldek ne egtengtengan. Ne putew ka ngipen wey burunsi ka sulu, ne impamangeitan din wey ingkeen din ka narawi rin, ne indi-diekan din ka nasame. <verse number="20" style="v" />Egkeupian a degma ne egpakanengneng ke nekey ka igpasabut meyitenged te sapulu ne sungey te seeye se igkeep-at ne mananap wey te sungey ne migtubu ne nakapabarut te tatelu ne sungey. Ka seini ne sungey due mata wey due be-be ne mapegpeggasal, ne hendue te madmaresen pad seini te duma ne me sungey. <verse number="21" style="v" /><note caller="-" style="x"><char style="xo" closed="false">7:21: </char><char style="xt" closed="false">Imp 13:7.</char></note> Ne nakita ku ka seini ne sungey ne migpakig-ehet te keet-etawan te Manama, wey natalu rin sikandan. <verse number="22" style="v" /><note caller="-" style="x"><char style="xo" closed="false">7:22: </char><char style="xt" closed="false">Imp 20:4.</char></note> Nataman, miggingume e wey migpinnuu diye te sabeka ne trunu seeye se Tapey e ne Due wey miggukum lapig te keet-etawan te Manama. Ne migginguma ka timpu ne iyan e eghari ka keet-etawan te Manama.</para>
  <para style="p">
    <verse number="23" style="v" />“Ne seini ka ingkahi te mig-insaan ku,</para>
  <para style="q1">‘Ka igkeep-at ne mananap iyan ka igkeep-at ne migharian kayi te tane</para>
  <para style="q2">wey lein seini te langun ne me migharian.</para>
  <para style="q1">Eglusuran din ka intiru ne kalibutan</para>
  <para style="q2">wey egdi-diekan din seini wey eglupeten.</para>
  <para style="q1">
    <verse number="24" style="v" />
    <note caller="-" style="x">
      <char style="xo" closed="false">7:24: </char>
      <char style="xt" closed="false">Imp 17:12.</char>
    </note> Ka sapulu ne sungey iyan ka me Hari</para>
  <para style="q2">ne egpuun te seeye ne migharian.</para>
  <para style="q2">Egsubal kandan ka sabeka ne Hari</para>
  <para style="q1">ne lein du te nekewun-a</para>
  <para style="q2">wey egkatalu rin ka tatelu te seeye se sapulu ne me Hari.</para>
  <para style="q1">
    <verse number="25" style="v" />
    <note caller="-" style="x">
      <char style="xo" closed="false">7:25: </char>
      <char style="xt" closed="false">Imp 12:14; 13:5-6.</char>
    </note> Eglalag sikandin te mareet meyitenged te Amana ne Mabantug ne Manama</para>
  <para style="q2">wey egbaybayaran din ka keet-etawan te Manama</para>
  <para style="q2">wey egsuman-suman sikandin ne egbalbalawan ka balaud wey ka nabatasan dan ne eggimuwen.</para>
  <para style="q1">Ne egkasakup din ka keet-etawan te Manama seled te tatelu ne leg-un wey liware.</para>
  <para style="q1">
    <verse number="26" style="v" />Te pegkeimpus kayi, egginguma ka timpu ne eggukuman sikandin,</para>
  <para style="q2">eg-aween e ka geem din, wey egdereetan en iya te ware egtamanan.</para>
  <para style="q1">
    <verse number="27" style="v" />
    <note caller="-" style="x">
      <char style="xo" closed="false">7:27: a </char>
      <char style="xt" closed="false">Imp 20:4; </char>
      <char style="xo" closed="false">b </char>
      <char style="xt" closed="false">Imp 22:5.</char>
    </note> Ne igbehey ka geem wey katenged te peghari diye te keet-etawan ne in-alam te Amana ne Mabantug ne Manama,</para>
  <para style="q2">wey eghari sikandan te langun ne migharian kayi te kalibutan.</para>
  <para style="q1">Ka peghari dan ware katamanan</para>
  <para style="q2">wey ka langun ne migharian egpamakey wey egpalintutuu kandan.’</para>
  <para style="p">
    <verse number="28" style="v" />“Ne seeye ka katamanan te taheinep ku, wey nabantalan a amana wey migmakalawag ad. Piru ware ku seeye iwangal-wangal.”</para>
  <chapter number="8" style="c" />
  <para style="s">Ka karniru wey kambing ne impakita ki Danyil</para>
  <para style="p">
    <verse number="1" style="v" />Te ikatelu ne leg-un te peghari ni Bilsasar, duen e man-e impakita te Manama keddi. <verse number="2" style="v" />Diye te impakita keddi, diye e kun te ilis te weyig ne egngaranan te Ulay ne diye te Susa. Ka Susa ka iney ne siyudad ne sakup te prubinsya te Ilam. <verse number="3" style="v" />Ne due nakita ku ne sabeka ne lukesan ne karniru ne migsasindeg diye te ilis te weyig. Due daruwa ne sungey kayi ne mallayat. Piru malmalayat ka dangeb ne sungey, wey malmalepet ka dangeb, ne ka malmalayat, namewuriyan migtubu. <verse number="4" style="v" />Ne nakita ku ka karniru ne migdurula diye te iglineb, wey diye te igkahibang ne balabahan dapit te igsile, wey diye te igkakawanan ne balabahan dapit te igsile. Ne ware mananap ne egpakaatu wey ware egpakaawe puun te geem din. Purisu innimu rin ka igkeupii rin wey migpegpeggasal meyitenged te pegkeetew rin.</para>
  <para style="p">
    <verse number="5" style="v" />Taheed te migsuman-suman a meyitenged dutu, sahuhune ne due miglepew ne lukesan ne kambing puun te iglineb. Innipanew rin ka intiru ne kalibutan ne ware nakaragket se paa te tane. Seeye ne kambing, due sabsabeka ne sungey diye te elat-elat te mata rin ne egpekeinniyat ne egpitawen. <verse number="6" style="v" />Ne indula rin seeye se karniru ne daruwa se sungey ne nakita ku ne diye migsasindeg te ilis te weyig. Ne amana sikandin nabelu-belu te pegdula rin. <verse number="7" style="v" />Te neumaan din e ka karniru, indula rin e patamtamani taman te nahepu e ka daruwa ne sungey kayi. Ne warad keseg te karniru te pegkuntere kandin wey napeled e seini diye te tane wey indi-diekan e te kambing. Warad iya sabeka ne nakapangabang te karniru puun te geem te kambing.</para>
  <para style="p">
    <verse number="8" style="v" />Ne amana migpegpeggasal te pegkeetew rin ka kambing. Piru te subla rin e ne migmaresen, natempug e ka sungey rin. Piru due lein ne hep-at ne sungey ne migsubal migtubu ne egpekeinniyat ne egpitawen, wey diye nakatinuru te hep-at ne pikungan te kalibutan. <verse number="9" style="v" />Diye te sabeka ne sungey, due migtubu ne deisek ne sungey wey migmaresen amana diye te igkakawanan ne balabahan dapit te igsile, wey diye te igsile, wey diye te tane te Israil.<note caller="+" style="f"><char style="fr" closed="false">8:9 </char><char style="ft" closed="false">Te Hibruwanen: ka mateles.</char></note> <verse number="10" style="v" /><note caller="-" style="x"><char style="xo" closed="false">8:10: </char><char style="xt" closed="false">Imp 12:4.</char></note> Migmaresen pad iya seini taman te impangulug e kayi ka duma ne me sundalu diye te langit wey me bituen. Ne indi-diekan din e seini. <verse number="11" style="v" />Migpeggasal sikandin ne madmaresen pad du te Pangulu te me sundalu diye te langit. Impasanggel rin ka aldew-aldew ne egtutungen ne pegpanubad wey indereetan din ka timplu. <verse number="12" style="v" />Tenged te pegsupak din, imbehey e diye kandin ka me sundalu diye te langit wey ka aldew-aldew ne pegpanubad. Ne insawile din ka kamalehetan<note caller="+" style="f"><char style="fr" closed="false">8:12 </char><char style="ft" closed="false">Te Hibruwanen: indegpak diye te tane ka kamalehetan.</char></note> wey miglampus sikandin te langun ne eggimuwen din.</para>
  <para style="p">
    <verse number="13" style="v" />Ne nakarineg a te daruwa ne panalihan ne migpalalahey. Ka sabeka mig-inse diye te dangeb, “Ken-u buwa egkabunsuri egkeyitabu ka seeye se impakita te Manama wey kamenu buwa kaluhey? Ken-u buwa egkeimpusi ka pegpasanggel te aldew-aldew ne pegtutung te igpanubad, wey te pegsupak ne egpakarereet, wey te peg-ahew te timplu, wey te pegleig-leig te me sundalu diye te langit?”</para>
  <para style="p">
    <verse number="14" style="v" />Ne migtabak kandin ka dangeb ne panalihan, “Eggingumaan seini seled te 2,300 ne aldew wey marusilem, ne egkataman eglinisan e ka timplu.”</para>
  <para style="s">Ka pegpasabut ni Gabriil te taheinep ni Danyil</para>
  <para style="p">
    <verse number="15" style="v" />Taheed te egpipitew a te seeye se impakita te Manama keddi wey migpalemlem ke nekey ka igpasabut kayi, sahuhune ne due migsasindeg diye te tangkaan ku ne egpekeiling te etew. <verse number="16" style="v" /><note caller="-" style="x"><char style="xo" closed="false">8:16: </char><char style="xt" closed="false">Luk 1:19,26.</char></note> Ne due laheng te etew ne narineg ku puun te Ulay ne weyig ne miggenendue, “Gabriil, ipasabut nu kandin ke nekey ka igpasabut te impakita te Manama kandin.” <verse number="17" style="v" />Ne migparani si Gabriil keddiey, ne naaldek a wey miglangkeb a. Piru migkahiyan a nikandin, “Etew, keilangan ne egkasabut nu ne meyitenged te katamanan te kalibutan ka impakita te Manama keykew.”</para>
  <para style="p">
    <verse number="18" style="v" />Taheed te eglalag pad sikandin, warad kaligneepan ku te miglangkeb diye te tane. Piru inggen-genan a nikandin wey impasasindeg. <verse number="19" style="v" />Ne ingkahiyan a nikandin, “Egnangenan ku sikeykew ke nekey ka egkeyitabu keureme ke igpaneem-neem e te Manama ka langet din, su ingkerew e sika te katamanan ne timpu.</para>
  <para style="p">
    <verse number="20" style="v" />“Ka lukesan ne karniru ne daruwa se sungey ne nakita nu, iyan impahunsilingan te me Hari te Midiya wey Pirsya. <verse number="21" style="v" />Ka lukesan ne kambing iyan ka Hari te Grisya, wey ka dakel ne sungey ne diye te elat-elat te mata rin iyan ka an-anayan ne Hari. <verse number="22" style="v" />Ne seeye se hep-at ne sungey ne migsubal migtubu te seeye se natempug ne sungey, iyan ka hep-at ne migharian ne migpuun te nasud te an-anayan ne Hari. Piru kene iya egpekeiling ka karesen dan te an-anayan ne Hari.</para>
  <para style="p">
    <verse number="23" style="v" />“Te katamanan te peghari dan, te timpu ne suble e amana ka pegpakasale dan, eghari e degma ka sabeka ne Hari ne mabulut, mareet, wey mangngateu ne egpanlimbung. <verse number="24" style="v" />Egkeyimu sikandin ne amana ne maresen piru kene ne tenged te kandin iya ne karesen. Ne makaaldek-haldek ka pegdereet din wey eglampus sikandin te langun ne eggimuwen din. Egdereetan din ka maresen ne me etew wey ka keet-etawan te Manama. <verse number="25" style="v" />Tenged te katuenan din, eglampus sikandin te pegpanlimbung wey egdayanen din ka pegkeetew rin. Ne masulug ka me etew ne egtigkawen din egpangimatayi, wey eg-ehetan din ka Pangulu te me pangulu. Piru egdereetan sikandin, kene ne pinaahi te geem te etew, ke kene, te geem te Manama. <verse number="26" style="v" />Egkatuman iya ka impakita te Manama keykew ne pegpeengked te maselem wey maapun<note caller="+" style="f"><char style="fr" closed="false">8:26 </char><char style="ft" closed="false">Alas tris peendiye te alas singku. Te Hibruwanen: marusilem.</char></note> ne pegpanubad, piru kene nu pa seini ipangguhud te minsan hentew su mananey mem pad seini egkeyitabu.”</para>
  <para style="p">
    <verse number="27" style="v" />Te pegkeimpus dutu, sikeddi si Danyil, migmahuya a wey migderalu a te pila ne aldew. Te neulian ad, migpabulusan kud ka himu ne insalig te Hari keddi. Piru nabantalan a te impakita keddi te Manama wey ware ku seini nasabut.</para>
  <chapter number="9" style="c" />
  <para style="s">Ka peg-ampu ni Danyil para te keet-etawan din</para>
  <para style="p">
    <verse number="1" style="v" />Te seeye ne timpu, si Daryu ne matig-Midiya ne anak ni Aswiru iyan Hari te intiru ne Babilunya. <verse number="2" style="v" /><note caller="-" style="x"><char style="xo" closed="false">9:2: </char><char style="xt" closed="false">Hir 25:11; 29:10.</char></note> Te an-anayan ne leg-un te peghari din, sikeddi si Danyil, imbasa kud ka me baseen, ne due baseen dutu ne impakita te Magbebaye ne Manama diye ki prupita Hirimiyas. Ne dutun ku nanengnengi ne ka pegkahuhus te Hirusalim egkataman te pitu ne pulu (70) ne leg-un.</para>
  <para style="p">
    <verse number="3" style="v" />Ne dutu, migpangananey a te Magbebaye ne Manama pinaahi te peg-ampu, pegpuasa, wey pegsaluub te saku wey pegpamukbuk te abu te ulu ku. <verse number="4" style="v" />Mig-ampu a wey migpangguhud a te me sale ney ne miggenendue, “E, Magbebaye ne Manama, maresen ka wey igkaaldek ne Manama. Intuman nu ka me saad nu wey indakelan nu te geyinawa seeye se miggeyinawa keykew wey migtuman te me suhu nu. <verse number="5" style="v" />“Nakasale key keykew te peggimu ney te mareet wey te pegsupak ney keykew, wey te pegbalahad ney te me suhu nu wey balaud. <verse number="6" style="v" />Ware key migpammineg te me suluhuanen nu ne me prupita, ne insuhu nu ne egpakiglalag te me Hari ney, te me pangulu ney, te me kabuybuyahan ney, wey te langun ne etew te nasud. <verse number="7" style="v" />Matareng ka, Magbebaye, piru mekeyilew-hilew key mule minsan kuntee. Mekeyilew-hilew key langun ne me etew lagkes ka keet-etawan te Huda wey te Hirusalim, wey ka me kabuhalan ni Israil ne intalagtag nu diye te marani wey diye te mariyu ne me inged tenged te pegsupak dan keykew. <verse number="8" style="v" />Mekeyilew-hilew key Magbebaye ne Manama lagkes ka me Hari ney, ka me pangulu, wey ka me kabuybuyahan ney tenged su nakasale key keykew.</para>
  <para style="p">
    <verse number="9" style="v" />Piru hiid-uwen wey mapasayluwen ka, Magbebaye ne Manama minsan se migsupak key keykew. <verse number="10" style="v" />Ware key migpammineg keykew wey ke migtuman naa te me balaud nu ne imbehey nu kanami pinaahi te me suluhuanen nu ne me prupita. <verse number="11" style="v" />Migsupak ka langun ne kabuhalan ni Israil te balaud nu, wey migpariyu key e, wey ware ney tumana ka inlalag nu. Tenged te pegpakasale ney, neyingumaan key te pegdilus wey peggukum ne nasulat diye te Balaud ni Muwisis ne suluhuanen nu. <verse number="12" style="v" />Intuman nu ka ingkahi nu kanami wey te me pangulu ney, ne egpasalerepen key nikeykew te masumpit. Ne ware pad iya neyitabu kayi te ampew te tane ne egpekeiling te natamanan te Hirusalim. <verse number="13" style="v" />Migginguma ka langun ne karereetan kayi te kanami sumale te nasulat te Balaud ni Muwisis, piru ware key red iya man-e migpangananey keykew eyew peg-engked te me sale ney, wey imbalahad ney ka kamalehetan. <verse number="14" style="v" />Ne sikeykew Magbebaye ne Manama ka mig-andam te karereetan, wey impaneem-neem nu seini kanami tenged su matareng ka te langun ne eggimuwen piru ware key migtuman keykew.</para>
  <para style="p">
    <verse number="15" style="v" />“Na kuntee, sikeykew ka Magbebaye ne Manama ney, ne iyan migluwas te keet-etawan nu puun te Ihiptu pinaahi te geem nu, wey neyimu ka ne mabantug taman kuntee. Piru nakasale key wey miggimu te subla ne mareet. <verse number="16" style="v" />Puun te pegkamatareng nu, migpeyid-u-hid-u key ne egkaawe e ka belu wey langet nu te Hirusalim, ka siyudad nu ne diye te matulus ne bubungan. Tenged te sale ney wey te mareet ne neyimu te me kabuybuyahan ney, inlemetan key te me etew ne nakalingut kanami wey inlemetan dan degma ka Hirusalim. <verse number="17" style="v" />Purisu pammineha nu kuntee Manama ka peg-ampu wey pegpeyid-u-hid-u ku isip suluhuanen nu. Ne eyew egkareyrey ka, ay-ayari nu<note caller="+" style="f"><char style="fr" closed="false">9:17 </char><char style="ft" closed="false">Te Hibruwanen: tenged keykew Magbebaye ne Manama, ipalayag nu ka ulaula nu.</char></note> ka timplu nu ne nahuhus e. <verse number="18" style="v" />E Manama ku, pammineha key wey pitawa nu ka keyirapan ney wey ka pegkahuhus te siyudad nu. Kene ne iyan egpuunan ne egpangananey key keykew su matareng key, ke kene, puun su amana ka ne hiid-uwen. <verse number="19" style="v" />Pammineha key Magbebaye ne Manama, pasayluwa key, wey bulihi key e nikeykew. Para keykew Manama ku, kene kad lamu-lamu tenged su ka siyudad nu wey ka keet-etawan nu, ingngaran ma te ngaran nu.”</para>
  <para style="s">Ka pegpangguhud ni Gabriil te impakita te Manama</para>
  <para style="p">
    <verse number="20" style="v" />Migpabulus a ka eg-ampu wey egpangguhud te sale ku wey te sale te keet-etawan ku ne me kabuhalan ni Israil. Migpangananey a te Magbebaye ne Manama ku ne igpalibed din ded igpasasindeg ka matulus ne bubungan din. <verse number="21" style="v" /><note caller="-" style="x"><char style="xo" closed="false">9:21: </char><char style="xt" closed="false">Luk 1:19,26.</char></note> Taheed te eg-ampu e pad, nakita ku si Gabriil ne miglayang peendiye te keddi. Sikandin ka nakita ku dengan diye te taheinep ku. Timpu seeye te pegpanubad te maapun. <verse number="22" style="v" />Migparani sikandin keddi wey migkahi, “Danyil, miggendini a eyew egpasabuten ka wey egpataheen meyitenged te impakita te Manama keykew. <verse number="23" style="v" />Te sikan ke pad migbunsud ka egpangananey te Manama, intabak kad e nikandin. Ne sika iya ka innendini ku eyew te pegguhud keykew meyitenged kayi, tenged su amana ka geyinawei te Manama. Purisu pammineg ka su eyew egkasabut nu ka impakita keykew.</para>
  <para style="p">
    <verse number="24" style="v" />Ingkerew te Manama ne 490 ne leg-un ne egkataman e ka peggimu te sale te me etew wey te matulus ne siyudad din. Egpasayluwen e sikandan eyew igpeyingume e te Manama ka katareng ne ware egtamanan, wey eyew egkapamalehetan e ka impakita te Manama wey ka inlalag te prupita, wey eyew igpakahalad e man-e ka timplu te Manama.<note caller="+" style="f"><char style="fr" closed="false">9:24 </char><char style="ft" closed="false">Te Hibruwanen: matulus ne inged.</char></note> <verse number="25" style="v" />Keilangan ne egkatahaan nu wey egkasabut ne eglihad pad ka 49 ne leg-un wey ka lein pad man-e ne 434 ne me leg-un puun te pegsuhu te manama ne igpaabey igpasasindeg ka Hirusalim taman te pegginguma te in-alam te Manama. <verse number="26" style="v" />Pegkeimpus te sika ne me leg-un, eggimatayan e ka in-alam te Manama wey hendue te ware neimpusan din. Egguhusen te me sakup te Hari ne egginguma ka siyudad wey ka timplu, piru egginguma ka katamanan kayi ne egpekeiling te baggiyu. Ne egpabulus taman te katamanan ka gubut su ingkerew e te Manama ka karereetan. <verse number="27" style="v" /><note caller="-" style="x"><char style="xo" closed="false">9:27: </char><char style="xt" closed="false">Dan 11:31; 12:11; Mat 24:15; Mar 13:14.</char></note> Seeye ne Hari eggimu te maresen ne kasabutan te masulug ne me etew seled te pitu ne leg-un. Piru te peglihad te tatelu ne leg-un wey liware, egpasanggelen din ka pegpanubad wey peghalad. Ne egtahu sikandin te sabeka ne makaalat-halat ne ‘talagdereet ne lilinditi’ diye te timplu. Egpabulus seini taman te eggingume e ka katamanan ne intahahe te Manama kandin.”</para>
  <chapter number="10" style="c" />
  <para style="s">Ka makaaldek-haldek ne impakita te Manama ki Danyil</para>
  <para style="p">
    <verse number="1" style="v" />Te ikatelu e ne leg-un te peghari ni Hari Siru diye te Pirsya, due lalag ne impanengneng ki Danyil ne migngaranan ded ki Biltisasar. Malehet seeye wey meyitenged te dakel ne gubut. Nasabut seeye ni Danyil su impakita ma te Manama seeye kandin.</para>
  <para style="p">
    <verse number="2" style="v" />Te seeye ne timpu, sikeddi si Danyil, miglungku seled te tatelu ne simana. <verse number="3" style="v" />Wara a migkeen te mananam ne egkakeen wey wara ad iya miggeram te ngalap wey ke binu naa. Wara a degma migpanahu te peemut diye te lawa ku seled te tatelu ne simana.</para>
  <para style="p">
    <verse number="4" style="v" />Te ikararuwa ne pulu wey hep-at (24) ne aldew te an-anayan ne bulan, taheed te migsasindeg a diye te ilis te dakel ne Weyig ne Tigris, <verse number="5" style="v" /><note caller="-" style="x"><char style="xo" closed="false">10:5-6: </char><char style="xt" closed="false">Imp 1:13-15; 2:18; 19:12.</char></note> due nakita ku ne etew ne migsaluub te hinabel wey migtetabed te neelin ne bulawan. <verse number="6" style="v" />Egpekeiling ka lawa rin te mahal ne batu ne egngaranan te biril wey egpekeiling kasil-ew te kilat ka ulaula rin. Ne ka mata rin egpekeiling te migsiha ne me sulu wey ka belad din wey ka paa rin egpekeiling te impasilak ne burunsi. Ka laheng din egpekeiling te laheng te masulug ne etew.</para>
  <para style="p">
    <verse number="7" style="v" />Sikeddi de ka nakakita te impakita te Manama wey ware mule ka me duma ku. Piru inningumaan sikandan te liyas, sikan naa ka namallahuy e sikandan wey miggeles. <verse number="8" style="v" />Purisu sikeddi naan de ka nasame wey ka nakakita te kein-inuwan ne impakita te Manama. Ne dutu, nawaraan ad te keseg wey migmakalawag e ka ulaula ku. <verse number="9" style="v" />Ne narineg ku ka etew ne miglalag. Taheed te migpammineg a kandin, napeled a wey warad kaligneepan ku te nakalangkeb diye te tane. <verse number="10" style="v" />Ne dutu, due migsamsam keddi ne iyan egpuunan ne nakapanimbuel a wey nakatukud se me belad ku diye te tane ne egkelkelen pad.</para>
  <para style="p">
    <verse number="11" style="v" />Ne ingkahiyan a nikandin, “Danyil ne inggeyinawaan amana te Manama, sasindeg ka wey pammineha nu ay-ayari ke nekey ka iglalag ku keykew su impeuyan a kayi keykew.” Te peglalag din kayi keddi, migsasindeg ad ne egkelkelen pad.</para>
  <para style="p">
    <verse number="12" style="v" />Ne migkahi sikandin, “Kene ka kaaldek Danyil, su puun pad te an-anayan ne aldew te peggeram nu te pegsabut wey te pegpariralem te pegkeetew nu diye te tangkaan te Manama, indineg e ka pegpangananey nu. Miggendini a isip tabak te pegpanganey nu. <verse number="13" style="v" /><note caller="-" style="x"><char style="xo" closed="false">10:13,21: </char><char style="xt" closed="false">Imp 12:7.</char></note> Imbalabahan a te mareet ne panalihan ne migbulig te Pirsya<note caller="+" style="f"><char style="fr" closed="false">10:13 </char><char style="ft" closed="false">Te Hibruwanen: migsasindeg kayi te tangkaan ku ka prinsipi te migharian te Pirsya.</char></note> seled te daruwa ne pulu wey sabeka (21) ne aldew. Ne nataman, miggingume e si Migil ka egbulig keddi—sabeka sikandin te me pangulu te me panalihan. Ne in-engkeran ku sikandin diye duma te mareet ne panalihan ne migbulig te Pirsya. <verse number="14" style="v" />Ne kuntee, miggendini a eyew te pegpasabut keykew meyitenged te egkeyitabu keureme te me karumaan nu te Israilita. Su meyitenged te egkeyitabu keureme ka impakita te Manama.”</para>
  <para style="p">
    <verse number="15" style="v" />Te peglalag din dutu, mig-useng a wey neummew. <verse number="16" style="v" />Ne due hendue te etew ne migsamsam te bibig ku, ne nakalalag ad e. Diye sikandin migsasindeg te tangkaan ku wey migkahiyan ku sikandin, “Ahalen, amana ne mareet ka eggeramen ku wey nawaraan a te keseg tenged te nakita ku. <verse number="17" style="v" />Na, egmemenu e naa se suluhuanen nu ne egpakiglalag keykew te warad ma keseg ku wey hendue te kena ad egpakaheheyinawa?”</para>
  <para style="p">
    <verse number="18" style="v" />Ne insamsam ad man-e te seeye se hendue te etew wey imbehayan a nikandin te keseg. <verse number="19" style="v" />Migkahi sikandin, “Inggeyinawaan ka amana te Manama, purisu kene ka kaaldek wey ka keupianan egduma keykew. Pakannekal ka wey bagget-bagget ka.”</para>
  <para style="p">Te nalalag din e seeye, migmanekal ad wey migkahi, “Lalag ke pa ahalen su imbehayan a nikeykew te keseg.”</para>
  <para style="p">
    <verse number="20" style="v" />Ne migkahi sikandin, “Keilangan ne eglibed a egpakig-ehet te mareet ne panalihan ne migbulig te Pirsya. Te pegkeimpus ku te egpakig-ehet, egginguma ka panalihan ne migbulig te Grisya. Piru nakataha ke naa ke mania te miggendini a keykew? <verse number="21" style="v" />Iyan ku innendini ka egnangen keykew ke nekey ka nasulat te libru te kamalehetan. Na, te timpu ne migpakig-ehet a te seeye se maddeet ne panalihan, warad iya lein ne migbulig keddi, ke kene, si Migil re iya—ka panalihan ne migtameng te Israil.</para>
  <chapter number="11" style="c" />
  <para style="nb">
    <verse number="1" style="v" />Te an-anayan ne leg-un te peghari ni Daryu ne matig-Midiya, sikeddi mismu ka migbulig wey miglig-en ki Migil.”</para>
  <para style="s">Ka me Hari te Ihiptu wey Sirya</para>
  <para style="p">
    <verse number="2" style="v" />“Ne kuntee igpanengneng ku keykew ka malehet: duen pad tatelu ne Hari ne eghari diye te Pirsya, ne duen pad igkeep-at ne subla pad ne meyaman du te duma. Te egmaresen e sikandin pinaahi te karatuan din, egbaggeten din ka langun te pegkuntere te peghari te Grisya. <verse number="3" style="v" />“Ne due egginguma dutu ne maresen ne Hari ne egmandu te dakel ne migharian wey eggimu te minsan nekey sumale te igkeupii rin. <verse number="4" style="v" />Te egmaresen e sikandin, egkareetan e ka migharian din wey egkabaad e seini te hep-at ne baad, piru kene ne kabuhalan din ka egsubal kandin eghari. Ne ka sika ne me Hari kene egpekeiling kandin karesen, tenged su eg-aween e ka peghari din wey igpamehey e seini diye te duma.</para>
  <para style="p">
    <verse number="5" style="v" />“Ne ka Hari te Ihiptu, egmaresen e piru due sabeka te me upisyal rin ne egmadmaresen pad kandin wey eghari te dakel ne peghari. <verse number="6" style="v" />Peglihad te masulug ne me leg-un, eggimu te kasabutan ka Hari te Ihiptu wey ka Hari te Sirya. Igpaasawa te Hari te Ihiptu ka anak din ne malitan te Hari te Sirya isip tuus te kasabutan. Piru kene egkaluhey ka sika ne pegsabeka su eggimatayan ma ka malitan lagkes ka iglukes wey ka anak. Ne lagkes degma ka me suluhuanen ne migduma kandin. <verse number="7" style="v" />Te seeye ne me timpu, sabeka te me karumaan te malitan ka egkeyimu ne Hari diye te Ihiptu. Eglusuran din ka Sirya wey eglasuran din ka malig-en ne ugpaan te Hari wey egkareeg din sikandan. <verse number="8" style="v" />Eg-uyanen din diye te Ihiptu ka me larawan ne me manama ran wey ka me mahal ne ubab dan ne hinimu puun te bulawan wey pelata. Seled te pila ne leg-un kene sikandin eglusud te Hari te Sirya. <verse number="9" style="v" />Ne egkataman, eglusuran te Hari te Sirya ka migharian te Ihiptu, piru egpakalibed de sikandin.</para>
  <para style="p">
    <verse number="10" style="v" />“Ne egpangandam ka me anak ne me lukes te Hari te Sirya te pegbubunu wey eglibulung te susuluhi ne me sundalu. Eglusud sikandan ne egpekeiling te baggiyu ne kene egkapahenan taman diye te malig-en ne ugpaan te me kuntere. <verse number="11" style="v" />Tenged te kabelu te Hari te Ihiptu, egsukul sikandin te Hari te Sirya wey egkatalu rin ka masulug ne me sundalu kayi. <verse number="12" style="v" />Te natalu rin e ka susuluhi ne me sundalu, egpegpeggasal e sikandin wey libu-libu pad ka egpangimatayan din. Piru kene sikandin egpakapabulus ne egpanpanalu.</para>
  <para style="p">
    <verse number="13" style="v" />“Peglihad te pila ne me leg-un, impamasalug pad te Hari te Sirya ka me sundalu rin du te seeye se an-anayan. Ne egkataman, eglusud e sikandan ne nakumplitu te me panganiban. <verse number="14" style="v" />Te sika ne timpu, masulug ne me etew ka egpakigkuntere te Hari te Ihiptu. Apil en iya ka me duma nu Danyil ne me Israilita ne mabbulut. Eggimuwen dan seini eyew egkatuman ka impakita te Manama piru kene sikandan eglampus. <verse number="15" style="v" />Ne eglusuran te Hari te Sirya ka sabeka ne siyudad ne sakup te Ihiptu ne naay-ayaran te eg-alad. Ne migpatetabundu te tane ka me sundalu rin diye te impabunsuran te alad eyew egkabayaan dan te eglusud. Ne kene egpakasukul ka me sundalu te Ihiptu wey minsan seeye se me bahani su warad keseg dan ne igpakasukul. <verse number="16" style="v" />Purisu sikandin se miglusud te Hari te Ihiptu eggimu te minsan nekey ne igkeupii rin wey ware iya egpakasukul kandin. Ne minsan ka Israil, ka Mateles ne Tane ne insaad te Manama, egsakupen din pad iya wey due geem din te pegdereet kayi.</para>
  <para style="p">
    <verse number="17" style="v" />“Egplanu ka Hari te Sirya te peglusud te Ihiptu ne eggamiten ka langun ne me sundalu rin. Ne egpakigsabeka sikandin wey igpaasawa rin ka anak din ne malitan te Hari te Ihiptu eyew te pegdereet te peghari din piru kene eglampus ka Hari te Sirya. <verse number="18" style="v" />Ne egkataman, eglusuran din ka nangugpe diye te ilis te dahat wey masulug kandan ka egsakupen din. Piru egkatalu sikandin te sabeka ne pangulu ne egpasanggel te kandin ne pegkatampeleen wey igpalibed diye te kandin ka pegkatampeleen din. <verse number="19" style="v" />Purisu eg-uli sikandin diye te inged din mismu ne nalingutan te malig-en ne alad. Piru egkatalu sikandin wey sikan en iya ka katamanan din.</para>
  <para style="p">
    <verse number="20" style="v" />“Ka egsubal kandin ne Hari egsuhu te sabeka ne etew ne egpamehes te pegpabayad te buwis eyew egkatimulan ka karatuan te peghari din. Piru seled te pila ne me aldew egkamatey sikandin piru kene ne pinaahi te belu wey ke gubut naa.”</para>
  <para style="s">Ka mareet ne Hari te Sirya</para>
  <para style="p">
    <verse number="21" style="v" />“Ka egsubal man-e kandin, ware pulus ne etew wey ware katenged ne egkeyimu ne Hari. Egtigkew sikandin eglepew wey eg-angkenen din ka peghari pinaahi te peggulu. <verse number="22" style="v" />Masulug ne sundalu ka egguleen din te egpangimatey lagkes ka pangulu te me talagpanubad. <verse number="23" style="v" />Puun te timpu te migpakigsabeka sikandin te duma ne me nasud, migpanlimbung e sikandin wey egkeyimu sikandin ne maresen duma te pila-pila ne me etew rin. <verse number="24" style="v" />Egtigkawan din te eglusud ka matubung ne inged diye te prubinsya wey eggimuwen din ka ware neyimu te kabuybuyahan din dengan. Egba-baaren din diye te me sakup din ka langun ne naahew rin puun te bunuanan. Egsuman-suman sikandin ne eglusud te me lungsud ne due malig-en ne alad. Piru seini se langun kene egkaluhey.</para>
  <para style="p">
    <verse number="25" style="v" />“Duma te masulug ne me sundalu rin, migbagget-bagget sikandin ka egkuntere te Ihiptu. Piru egsukul kandan ka Hari te Ihiptu duma te masulug wey malig-en ne me sundalu. Piru egkatalu ka Hari te Ihiptu tenged su eglimbungan sikandin te Hari te Sirya. <verse number="26" style="v" />Sakup din mismu ka egdereet kandin, purisu egkatalu ka me sundalu rin wey masulug kandan ka egkengamatey. <verse number="27" style="v" />Eg-atubang seini se daruwa ne Hari piru ka tagse sabeka egpakannekal ne egsuman-suman te mareet wey egpeub-ubatey sikandan se daruwa. Piru kene egkatuman ka insuman-suman dan tenged su ka katamanan egginguma sumale te intahahe te Manama. <verse number="28" style="v" />Eg-uli ka Hari te Sirya diye te inged din ne egpanguyan te dakel ne karatuan. Te diye din e te deralanen, egtulan sikandin diye te tane te Israil, wey egdereetan din ka eleg ne pegsimba te Manama. Eggimuwen din ka igkeupii rin, ne henduen pad sikandin egleus diye te inged din.</para>
  <para style="p">
    <verse number="29" style="v" />“Te intahahe ne timpu, eglibed e man-e ka Hari te Sirya diye Ihiptu eyew te peglusud kayi, piru ka egkeyitabu, kenad e ne iling te an-anayan. <verse number="30" style="v" />Su egmanguntud te barku ka me matig-Ruma ka egpakig-ehet te Hari te Sirya wey egkaliyasan sikandin. Ne eg-isues e sikandin ne egkabelu-belu. Te diye pad sikandin te deralanen peendiye te Sirya, egtamtamanan din te egbayad-bayad ka keet-etawan te Israil ne egtuman te matulus ne kasabutan, ne eglapihan din mule seeye se kene egtuman kayi. <verse number="31" style="v" /><note caller="-" style="x"><char style="xo" closed="false">11:31: </char><char style="xt" closed="false">Dan 9:27; 12:11; Mat 24:15; Mar 13:14.</char></note> Egsuhuen te Hari te Sirya ka me sundalu rin te peglindit te timplu, ka nalingutan te malig-en ne alad. Eg-aween din ka aldew-aldew ne pegpanubad wey egtahuan din te sabeka ne makaalat-halat ne ‘talagdereet ne lilinditi.’ <verse number="32" style="v" />Egguluan din seeye se ware migtuman te matulus ne kasabutan. Piru ka me etew ne nekeila te Manama ran, maresen ne egpakig-ehet kandin. <verse number="33" style="v" />Ka seeye se me matagseb, migbulig ne egpasabut te masulug ne etew minsan egpangimatayan sikandan pinaahi te kampilan wey ke egtutungen naa. Ka duma egpandakepen wey eg-ahawan te kasangkapan seled te malepet ne timpu. <verse number="34" style="v" />Te timpu te pegbayad-bayad kandan, deisek de ka egkarawat dan ne bulig wey masulug ka me etew ne egduma kandan ne egmapitew-pitew re. <verse number="35" style="v" />Ka duma te me matagseb, egbaybayaran su eyew egmatulus wey egmalinis sikandan taman te katamanan ne timpu ne iyan ka intahahe te Manama.</para>
  <para style="p">
    <verse number="36" style="v" />
    <note caller="-" style="x">
      <char style="xo" closed="false">11:36: a </char>
      <char style="xt" closed="false">2Tis 2:3-4; </char>
      <char style="xo" closed="false">b </char>
      <char style="xt" closed="false">Imp 13:5-6.</char>
    </note> “Eggimuwen te Hari te Sirya ke nekey ka igkeupii rin. Migpeggasal sikandin te pegkeetew ne labew rin te langun ne manama wey miglalag sikandin te makaaldek-haldek ne pegbaley-baley kuntere te Manama ne labew te langun ne me manama. Egmalampusen sikandin taman te egkeepus e ka langet te Manama. Su ke nekey ka intahahe, egkeyitabu iya. <verse number="37" style="v" />Kene din e egling-lingeen ka me manama te kabuybuyahan din wey ka seeye se inggeyinawaan amana te me malitan, wey ka duma pad ne me manama su egpeggasal sikandin ne labew rin te langun. <verse number="38" style="v" />Piru iyan din de egtahuren ka manama ne migpangabang te me siyudad ne nalingutan te mallig-en ne me alad, ne iyan ka manama ne ware neileyi te me kabuybuyahan din. Eghalaran din te bulawan, pelata, mahal ne me batu, wey duma pad ne mahal ne me dasag. <verse number="39" style="v" />Eglusuran din ka me siyudad ne nalingutan te mallig-en ne me alad pinaahi te pegbulig te lapu ne manama. Ne egkabantug seeye se me etew ne migdawat kandin. Eggimuwen din sikandan ne me talagmandu te masulug ne me etew wey egbehayan din sikandan te tane isip dasag.</para>
  <para style="p">
    <verse number="40" style="v" />“Te timpu te katamanan, egpakig-ehet ka Hari te Ihiptu te Hari te Sirya. Piru egsukul kandin ka Hari te Sirya duma te langun ne geem din wey eggamit sikandin te me kerumata, me kudde, wey me barku. Egpekeiling sikandin te baggiyu ka eglusud te me nasud wey egdereetan din seini. <verse number="41" style="v" />Eglusuran din degma ka tane te Israil wey masulug ka me etew ne egkengamatey. Piru egpakapallahuy ka Idum, ka Muwab, wey ka me pangulu te Amunihanun. <verse number="42" style="v" />Eglusuran din ka masulug ne me nasud wey kene iya egpakaalihu ka Ihiptu. <verse number="43" style="v" />Egkariralem te geem din ka karatuan ne me bulawan, pelata, wey me mahal ne kasangkapan te Ihiptu. Egkasakup din e degma ka Libya wey ka Itiyupiya. <verse number="44" style="v" />Piru due me guhuren ne egpuun diye te igsile wey diye te igkahibang ne balabahan dapit te igsile ne nakapabantal kandin. Purisu eggipanew sikandin ne egpangebel-ebel se langet eyew te pegdereet wey te peggule pegpangimatey te masulug. <verse number="45" style="v" />Ne egpasasindeg sikandin te balungbalung din te pegkahari diye te elat-elat te dahat wey te bubungan ne napes-ekan te timplu. Minsan pad due, egginguma kandin ka kamatayen ne warad iya egpakabulig kandin.”</para>
  <chapter number="12" style="c" />
  <para style="s">Ka katamanan te timpu</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">12:1: a </char>
      <char style="xt" closed="false">Imp 12:7; </char>
      <char style="xo" closed="false">b </char>
      <char style="xt" closed="false">Mat 24:21; Mar 13:19; Imp 7:14; 12:7.</char>
    </note> “Te seeye ne timpu, eglepew si Migil, ka maresen ne pangulu te me panalihan ne iyan ka talagtameng te keet-etawan te Israil. Ne egginguma ka timpu te samuk ne ware pad iya neyitabu bunsud te duen e nasud taman te sika ne timpu. Piru egkaluwas ka duma nu ne me keet-etawan ne nasulat se me ngaran diye te Libru te Manama. <verse number="2" style="v" /><note caller="-" style="x"><char style="xo" closed="false">12:2: </char><char style="xt" closed="false">Isa 26:19; Mat 25:46; Huw 5:29.</char></note> Masulug te seeye se nenammatey ne inlebeng e, ne egkengeuyag. Ka duma kandan egbehayan te umul ne ware egtamanan wey ka duma kandan egpakarawat te ware egtamanan ne pegkeyilew. <verse number="3" style="v" />Ka seeye se me matagseb, egsiha iling kalayag te langit. Ka seeye se nakabagget te masulug ne etew ne egmatareng, egsiha iling te me bituen taman te ware egtamanan.</para>
  <para style="p">
    <verse number="4" style="v" />
    <note caller="-" style="x">
      <char style="xo" closed="false">12:4: </char>
      <char style="xt" closed="false">Imp 22:10.</char>
    </note> “Piru Danyil, kene nu pa ipangguhud ka lalag te seini ne baseen wey kene nu pa belata taman te katamanan ne timpu. Masulug ne etew ka eggendiye te minsan hendei eyew te pegsabut due.”</para>
  <para style="p">
    <verse number="5" style="v" />Te pegpitew ku, duen e man-e nakita ku ne daruwa ne etew ne migsasindeg diye te tagse ilis te weyig. <verse number="6" style="v" />Mig-inse ka sabeka kandan te seeye se migsaluub te hinabel ne migsasindeg diye te ampew te weyig ne migkahi, “Mamenu pad kaluhey ka katamanan te seini se me kein-inuwan?”</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">12:7: a </char>
      <char style="xt" closed="false">Imp 10:5; </char>
      <char style="xo" closed="false">b </char>
      <char style="xt" closed="false">Imp 12:14.</char>
    </note> Ingkayew te etew ne migsaluub te hinabel ne migsasindeg diye te ampew te weyig ka me belad din wey narineg ku sikandin ne migpahunlibet te ngaran te Manama ne ware egpatayan. Migkahi sikandin, “Egkatuman sika peglihad te tatelu ne leg-un wey liware, ke egkataman en iya ka pegdereet te keet-etawan te Manama.”</para>
  <para style="p">
    <verse number="8" style="v" />Narineg ku ka tabak din piru ware ku nasabut, sikan naa ka mig-insa a kandin, “Ahalen, nekey naan e iya ka egtamanan te seini se langun?”</para>
  <para style="p">
    <verse number="9" style="v" />Migtabak sikandin ne miggenendue, “Hipanew kad Danyil su ka tabak te inse nu kene pad igkapanengneng taman te katamanan ne timpu. <verse number="10" style="v" /><note caller="-" style="x"><char style="xo" closed="false">12:10: </char><char style="xt" closed="false">Imp 22:11.</char></note> Ne egmatulusen wey eglinisan te Manama ka masalig ne etew, piru ka me maddeet egpabulus ne eggimu te mareet wey ware sabeka kandan ne egpakasabut. Piru seeye se me matagseb egpakasabut mule.</para>
  <para style="p">
    <verse number="11" style="v" />
    <note caller="-" style="x">
      <char style="xo" closed="false">12:11: </char>
      <char style="xt" closed="false">Dan 9:27; 11:31; Mat 24:15; Mar 13:14.</char>
    </note> “Puun te timpu ne igpasanggel e ka aldew-aldew ne peghalad, ne iyan sika se pegtahu te makaalat-halat ne ‘talagdereet ne lilinditi’, eglihad pad ka 1290 ne me aldew. <verse number="12" style="v" />Keupianan te seeye se egtetahad wey egpekeuma te katamanan te 1335 ne me aldew.</para>
  <para style="p">
    <verse number="13" style="v" />“Piru sikeykew Danyil, pabulus ka ne matinumanen taman te katamanan. Egkamatey ka piru eg-uyahen ke red te katamanan ne timpu eyew te pegdawat te dasag ne intahahe keykew.”</para>
</usx>