<?xml version="1.0" encoding="utf-8"?>
<usx version="2.0">
  <book code="JOL" style="id">Matigsalug Version</book>
  <para style="ide">UTF-8</para>
  <para style="h">Huwil</para>
  <para style="toc1">Huwil</para>
  <para style="toc2">Huwil</para>
  <para style="toc3">Huwil</para>
  <para style="mt2">Ka baseen ni</para>
  <para style="mt1">HUWIL</para>
  <para style="is">Igpewun-a</para>
  <para style="ip">Ka seini ne baseen, nasulat te me hep-at ne gatus (400) ne leg-un wey ke me lalimma ne gatus (500) ne leg-un naa te ware pad neetew si Kristu te timpu te iyan migmandu ka Pirsya te duma ne me nasud. Ka migsulat te seini ne baseen iyan si prupita Huwil ne anak ni Pituwil. Ne ka egpeuyanan te seini ne sulat iyan ka me matig-Palistina, matig-Israil, matig-Huda, matig-Tiru, matig-Sidun wey matig-Pilistiya. Nasulat ka seini ne baseen tenged su impakita te Manama ki Huwil ka salerep ne iyan ka pegdalapak te me talangas wey ka makaliyas-liyas ne gulabung ne egginguma diye te Palistina. Te pegkeyitabu kayi, nakita rin ka sabeka ne palinneu te pegginguma te aldew te Magbebaye ne Manama, ka timpu ne iyan peglegpad te Magbebaye ne Manama te seeye se migsupak te matulus ne katareng din. Impanengneng te prupita ka pegpangumew te Magbebaye ne Manama te keet-etewan eyew eg-inniyug sikandan te me sale, wey ka saad te Magbebaye ne Manama ne igpalibed din ka an-anayan ne peg-ugpe te keet-etawan din wey egpanalanginan din sikandan. Ka amana ne impurtanti kayi iyan ka saad te Magbebaye ne Manama ne egpeuyan sikandin te panisingan diye te langun ne keet-etawan, me lukes, me malitan, me bate-bate pad wey te me buyag e.</para>
  <para style="iot">Ka nenasulat te seini ne baseen</para>
  <para style="io1">Ka salerep ne iyan ka pegdalapak te me talangas 1:1-2:17</para>
  <para style="io1">Ka saad te pegpalibed 2:18-27</para>
  <para style="io1">Ka aldew te Magbebaye ne Manama 2:28-3:21</para>
  <chapter number="1" style="c" />
  <para style="p">
    <verse number="1" style="v" />Seini ka inlalag te Magbebaye ne Manama ki Huwil ne anak ni Pituwil:</para>
  <para style="s">Ka peglungku te keet-etawan tenged te talangas</para>
  <para style="q1">
    <verse number="2" style="v" />Pamineha niyu seini, sikaniyu se me igbuyag</para>
  <para style="q2">wey sikaniyu se langun ne nangugpe te Hudiya.</para>
  <para style="q1">Ware pad neyitabu ne iling kayi te timpu niyu wey te timpu te me kabuybuyahan niyu.</para>
  <para style="q1">
    <verse number="3" style="v" />Ihuhud niyu seini te me anak niyu,</para>
  <para style="q2">eyew igpangguhud dan degma seini te me anak dan,</para>
  <para style="q2">ne igguhud dan e degma seini te seup ne kabuhalan dan.</para>
  <para style="q1">
    <verse number="4" style="v" />Migpasubsubaley te pegdalapak ka me talangas diye te me pinamula.</para>
  <para style="q2">Ne ka nasame te sabeka ne punduk te egkeen, ingkeen e degma seini te seup ne migdalapak ne talangas taman te naamin e seini.</para>
  <para style="q1">
    <verse number="5" style="v" />Himata kew wey sinehew kew, sikaniyu se me talewubug,</para>
  <para style="q2">pandalawit kew se egmangiinum te egpekewubug su nareetan e ka ubas ne eggimuwen ne iyam ne binu.</para>
  <para style="b" />
  <para style="q1">
    <verse number="6" style="v" />
    <note caller="-" style="x">
      <char style="xo" closed="false">1:6: </char>
      <char style="xt" closed="false">Imp 9:8.</char>
    </note> Migdalapakan te sesalihi ne me talangas ka tane ta;</para>
  <para style="q2">maresen ka me seini wey kene egkaseel;</para>
  <para style="q2">ka ngipen dan egpekeiling te ngipen te liyun wey te panayew te beyan ne liyun.</para>
  <para style="q1">
    <verse number="7" style="v" />Migdereetan dan ka me ubasan ta wey ka me parasan ta.</para>
  <para style="q2">Ingketket dan ka luwit wey naluwitan e seini,</para>
  <para style="q2">sikan naa ka migmaangkag e ka me sugpang te kayu.</para>
  <para style="b" />
  <para style="q1">
    <verse number="8" style="v" />Paninehew kew iling te mengebay ne migsaluub te saku ne miglungku</para>
  <para style="q2">tenged te pegkapatey te lukes ne egpangasawa kandin.</para>
  <para style="q1">
    <verse number="9" style="v" />Warad e trigu wey binu ne innalad diye te timplu te Magbebaye ne Manama,</para>
  <para style="q2">sikan naa ka miglungku ka me talagpanubad ne suluhuanen te Magbebaye ne Manama.</para>
  <para style="q1">
    <verse number="10" style="v" />Nareetan ka me kamet,</para>
  <para style="q2">wey miglungku ka tane iling te etew</para>
  <para style="q2">su nareetan ma ka me trigu wey nahangu ka me ubas, wey naamin e ka lana.</para>
  <para style="q1">
    <verse number="11" style="v" />Kalaggew kew ka me talagbasukan,</para>
  <para style="q2">paninehew kew ka me talagtanggu te parasan,</para>
  <para style="q2">su nareetan ka trigu, ka sibada, wey ka langun ne pinamula.</para>
  <para style="q1">
    <verse number="12" style="v" />Nenahangu ka paras wey nenalanes ka igira,</para>
  <para style="q2">granada, palmira, mansanas, wey ka langun ne kayu diye te kamet.</para>
  <para style="q2">Ne malehet iya ne warad kahale te langun ne etew.</para>
  <para style="q1">
    <verse number="13" style="v" />Saluub kew te saku wey sinehew kew</para>
  <para style="q2">se me talagpanubad ne migpamakey diye te altar ne eg-unturan te egtutungen.</para>
  <para style="q1">Pangendiye kew te timplu wey lungku kew te intiru ne marusilem.</para>
  <para style="q2">Su warad e trigu wey binu ne igkahalad diye te Manama niyu.</para>
  <para style="q1">
    <verse number="14" style="v" />Panengnenga niyu ka keet-etawan ne egpuasa wey peumew kew te sabeka ne peglibulung.</para>
  <para style="q2">Palibulunga niyu degma diye te timplu te Magbebaye ne Manama ne Manama niyu ka langun ne pangulu wey ka langun ne mig-ugpe te Hudiya, wey pangananey kew te Magbebaye ne Manama.</para>
  <para style="q1">
    <verse number="15" style="v" />
    <note caller="-" style="x">
      <char style="xo" closed="false">1:15: </char>
      <char style="xt" closed="false">Isa 13:6.</char>
    </note> Mahaan e egginguma ka aldew te Magbebaye ne Manama,</para>
  <para style="q2">ka aldew ne egginguma ka karereetan ne egpuun te Amana ne Maresen ne Magbebaye.</para>
  <para style="q2">Makaliyas-liyas amana ka sika ne aldew!</para>
  <para style="b" />
  <para style="q1">
    <verse number="16" style="v" />Mata-mata te re iya te pegkaawe te egkakeen ta.</para>
  <para style="q2">Ne warad kahale diye te timplu te Manama ta.</para>
  <para style="q1">
    <verse number="17" style="v" />Nangepis ka me beni ne impamula diye te mamara ne tane.</para>
  <para style="q2">Nenahuhus ka me lelapeng,</para>
  <para style="q1">wey nareetan e ka me lukung tenged su ware nabaluy ka me trigu.</para>
  <para style="q1">
    <verse number="18" style="v" />Mig-enga ka me baka te kalagew! Nallagew ka punduk dan</para>
  <para style="q2">su ware man-e egpanabtaban dan.</para>
  <para style="q1">Mig-antus degma ka me punduk te me karniru.</para>
  <para style="q1">
    <verse number="19" style="v" />Egpangananey a keykew, Magbebaye ne Manama,</para>
  <para style="q2">su newugmas e ka me egpanabtaban diye te mammara ne inged ne kene egkeugpaan,</para>
  <para style="q2">wey migkanlabkanlab ka langun ne kayu diye te kamet.</para>
  <para style="q1">
    <verse number="20" style="v" />Egpangananey keykew minsan ka me mahintalunan ne me mananap,</para>
  <para style="q2">su neetiyan e ka me beuhan</para>
  <para style="q2">wey newugmas e ka me egpanabtaban diye te mammara ne inged ne kene egkeugpaan.</para>
  <chapter number="2" style="c" />
  <para style="s">Ka aldew te Magbebaye ne Manama</para>
  <para style="q1">
    <verse number="1" style="v" />Parahinga niyu ka trumpita diye te Siyun.</para>
  <para style="q2">Ipanguleyi niyu ka pegpaney-paney diye te matulus ne bubungan te Manama.</para>
  <para style="q1">Egkelkelen ka langun ne nangugpe kayi te ampew te tane,</para>
  <para style="q2">su mahaan e ka aldew te Magbebaye ne Manama.</para>
  <para style="q1">
    <verse number="2" style="v" />Timpu sika te karusileman wey kadeleman,</para>
  <para style="q2">timpu te salahapun wey durusilemi.</para>
  <para style="q1">Egpekeiling te marusilem</para>
  <para style="q2">ne egpekeempet te me bubungan ka me mabbantug wey maddesen ne me etew.</para>
  <para style="q1">Ware pad neyitabu ne iling kayi puun pad dengan</para>
  <para style="q2">wey kenad egkaabey pad seini egkeyitabu minsan ken-u.</para>
  <para style="b" />
  <para style="q1">
    <verse number="3" style="v" />Egpekeiling sikandan te hapuy ne eggugmas te me pinamula.</para>
  <para style="q2">Egpekeiling te pinamulaan te Idin ka tane te ware pad sikandan, piru te peg-awe dan e, nekeiling e seini te mammara ne inged ne kene egkeugpaan;</para>
  <para style="q2">ware iya egsameen dan.</para>
  <para style="q1">
    <verse number="4" style="v" />
    <note caller="-" style="x">
      <char style="xo" closed="false">2:4-5: </char>
      <char style="xt" closed="false">Imp 9:7-9.</char>
    </note> Egpekeiling ka me ulaula ran te me kudde,</para>
  <para style="q2">egmamallahuy sikandan ne egpekeiling te pegpallahuy te me kudde ne para te pegbubunu.</para>
  <para style="q1">
    <verse number="5" style="v" />Te pegletu ran diye te me iddus te me bubungan,</para>
  <para style="q2">eggehangkal sikandan iling te me kerumata wey iling te eggulese ne hapuy ne eggugmas te lahami,</para>
  <para style="q2">wey egpekeiling sikandan te maddesen ne me sundalu ne mig-andam te pegbubunu.</para>
  <para style="q1">
    <verse number="6" style="v" />Ne egkengahaaldek ka me etew</para>
  <para style="q2">wey egmemakalawag ka me ula-ula ran ke egpakakita kandan.</para>
  <para style="q1">
    <verse number="7" style="v" />Eglusud sikandan ne iling te me bahani,</para>
  <para style="q2">wey egmamaneyik sikandan te me alad ne iling te me sundalu.</para>
  <para style="q1">Ne eggipanew ka tagse sabeka diye te igbaye dan, ne kene egmakasuwey puun te egbayaan dan.</para>
  <para style="q1">
    <verse number="8" style="v" />Kene egmatuktukuey sikandan; kene egtulimpas te egbayaan ka tagse sabeka kandan.</para>
  <para style="q2">Ne indereetan dan ka me elet te siyudad wey ware sikandan nawahey.</para>
  <para style="q1">
    <verse number="9" style="v" />Eglusuran dan ka siyudad; egmangahapkap sikandan te me alad,</para>
  <para style="q2">egmamaneyik te me baley wey diye egsuledu te me bintana iling te me takawen.</para>
  <para style="b" />
  <para style="q1">
    <verse number="10" style="v" />
    <note caller="-" style="x">
      <char style="xo" closed="false">2:10: </char>
      <char style="xt" closed="false">Imp 8:12.</char>
    </note> Eglilinug ka kalibutan te peglusud dan</para>
  <para style="q2">wey egkawelwel ka langit.</para>
  <para style="q1">Egmarusilem ka aldew wey ka bulan,</para>
  <para style="q2">wey kenad eglayag ka me bituen.</para>
  <para style="q1">
    <verse number="11" style="v" />
    <note caller="-" style="x">
      <char style="xo" closed="false">2:11: </char>
      <char style="xt" closed="false">Imp 6:17.</char>
    </note> Ne egpekeiling te luhung ka laheng te Magbebaye ne Manama te pegsuhu te me sundalu rin.</para>
  <para style="q2">Masulug amana wey maddesen ka me sundalu rin wey egpalintutuu sikandan te suhu din.</para>
  <para style="q1">Makaaldek-haldek amana ka aldew te Magbebaye ne Manama!</para>
  <para style="q2">Hentew ka egpakaantus kayi?</para>
  <para style="s">Ka pegginggat te Manama ne eg-iniyug te sale</para>
  <para style="q1">
    <verse number="12" style="v" />Migkahi ka Magbebaye ne Manama “Piru minsan kuntee,</para>
  <para style="q2">libed kew e keddi te intiru ne pusung niyu</para>
  <para style="q2">duma te pegpuasa, pegsinehew wey peglungku.</para>
  <para style="q1">
    <verse number="13" style="v" />Inniyug kew te me sale niyu te intiru ne pusung wey kene ne pinaahi te peggisi te me kumbale niyu.”</para>
  <para style="b" />
  <para style="q1">Libed kew te Magbebaye ne Manama ne Manama niyu su hiimenawen sikandin,</para>
  <para style="q2">hiid-uwen, kene ne mahaan egkabelu, wey dakel ka geyinawa rin,</para>
  <para style="q2">wey andam sikandin te pegbalew-balew te insuman-suman din ne pegdereet te me etew.</para>
  <para style="q1">
    <verse number="14" style="v" />Hentew-a ka nakataha ne egkabalbalawan ka suman-suman din,</para>
  <para style="q2">wey egpanalanginan kew red nikandin</para>
  <para style="q2">eyew due trigu wey binu ne igkahalad te Magbebaye ne Manama ne iyan ka Manama niyu?</para>
  <para style="q1">
    <verse number="15" style="v" />Parahinga niyu ka trumpita diye te bubungan te Siyun;</para>
  <para style="q2">suhu kew te matulus ne pegpuasa</para>
  <para style="q2">wey peumew kew te sabeka ne peglibulung.</para>
  <para style="q1">
    <verse number="16" style="v" />Libulunga niyu ka langun ne keet-etawan wey matulusa niyu ka peglibulung niyu.</para>
  <para style="q2">Ilagkes niyu te peglibulung ka me igbuyag, ka me bate minsan ka egmanusu pad.</para>
  <para style="q1">Ne keilangan degma ne eg-apil ka iyam pad ne alunggun</para>
  <para style="q2">wey eg-engkeran dan pad ka baley ran.</para>
  <para style="q1">
    <verse number="17" style="v" />Ne keilangan ne egsinehew diye te elat-elat te altar wey te gumawan te timplu ka me talagpanubad</para>
  <para style="q2">ne iyan ka me suluhuanen te Magbebaye ne Manama.</para>
  <para style="q2">Pakahiya nu sikandan,</para>
  <para style="q2">“Ikeyid-u nu, Magbebaye ne Manama ka keet-etawan nu.</para>
  <para style="q1">Kene nu ituhut ne egkeyilawan sikandan wey eglemetan te duma ne me nasud</para>
  <para style="q2">wey egkahiyan, ‘Hendei naan e ka Manama ran?’ ”</para>
  <para style="s">Ka pegpalibed te kalambeg te tane</para>
  <para style="q1">
    <verse number="18" style="v" />Ne napanseb ka Magbebaye ne Manama te tane din</para>
  <para style="q2">wey neyid-u te me keet-etawan din.</para>
  <para style="q1">
    <verse number="19" style="v" />Ne intabak sikandan te Magbebaye ne Manama, “Egpeuyanan ku sikaniyu te trigu, binu wey lana,</para>
  <para style="q2">wey egmatubung kew iya.</para>
  <para style="q2">Kene kud e egpalemetan sikaniyu te duma ne me nasud.</para>
  <para style="q1">
    <verse number="20" style="v" />Igpariyu ku kaniyu ka me talangas ne iling te me sundalu ne egpuun diye te igkahibang ne balabahan dapit te igsile.</para>
  <para style="q2">Eg-alawen ku sikandan diye te mammara ne inged ne kene egkeugpaan;</para>
  <para style="q1">ka miggun-a kandan eg-alawen ku diye te igsile ne dahat,</para>
  <para style="q2">wey diye te iglineb ne dahat ka namewuriyan.</para>
  <para style="q2">Ne egmangareg ka namatey ne me lawa ran.</para>
  <para style="q1">Egguleen ku sikandan tenged te innimu ran diye te kaniyu.</para>
  <para style="b" />
  <para style="q1">
    <verse number="21" style="v" />“Kene kad e kaaldek, e tane.</para>
  <para style="q2">Gale-gale ka tenged te dakel ka neyimu te Magbebaye ne Manama para keykew.</para>
  <para style="q1">
    <verse number="22" style="v" />Kene kew e kaaldek, mahintalunan ne me mananap!</para>
  <para style="q2">Su egmemeilem e ka me patabtaban.</para>
  <para style="q2">Namehas e ka me kayu. Masulug e degma ka egpamehas ne me igira wey me ubas.”</para>
  <para style="b" />
  <para style="q1">
    <verse number="23" style="v" />“Gale-gale kew, me keet-etawan te Siyun!</para>
  <para style="q2">Kahale kew tenged te innimu te Magbebaye ne Manama ne Manama niyu!</para>
  <para style="q2">Imbehayan kew nikandin te ingkeilangan niyu ne uran te pegpeila ne matareng sikandin.</para>
  <para style="q2">Impeuyanan kew nikandin te nekewun-a ne uran wey te egsinundul pad ne uran ne iling te nekewun-a.</para>
  <para style="q1">
    <verse number="24" style="v" />Egbunes-ek te trigu ka diekanan,</para>
  <para style="q2">wey egsuwak ka binu wey lana diye te tahuanan.</para>
  <para style="q1">
    <verse number="25" style="v" />Igpalibed ku ka naawe kaniyu</para>
  <para style="q2">te timpu ne ingkeen te me talangas ka me pinamula niyu. Sikeddiey ka migpeuyan te seini se punduk te talangas due te kaniyu.</para>
  <para style="q1">
    <verse number="26" style="v" />Dakel ka egkakeen niyu wey egkeuralan kew iya.</para>
  <para style="q2">Deyraya niyu ka ngaran te Magbebaye ne Manama niyu,</para>
  <para style="q2">ne miggimu te me kein-inuwan diye te kaniyu.</para>
  <para style="q2">Ne kenad egkaabayan egkeyilawi ka keet-etawan ku.</para>
  <para style="q1">
    <verse number="27" style="v" />Ne egkatahaan niyu me Israilita, ne dumaa nikaniyu,</para>
  <para style="q2">wey sikeddi, ka Magbebaye ne Manama niyu wey warad lein.</para>
  <para style="q2">Ne kenad e egkaabayan egkeyilawi ka me keet-etawan ku.”</para>
  <para style="s">Ka pegbehey te Manama te panisingan din</para>
  <para style="q1">
    <verse number="28" style="v" />“Te katammanan: igbehey ku te langun ne etew ka Panisingan ku.</para>
  <para style="q2">Ne egpangguhud e te igpanengneng te Manama ka anak niyu ne me lukes wey me malitan,</para>
  <para style="q2">egmakakite e te igpakita te Manama ka me kanakan,</para>
  <para style="q2">wey egmemakataheinep e ka me buyag ne me lukes.</para>
  <para style="q1">
    <verse number="29" style="v" />Te seeye ne timpu igbehey ku ka keddiey ne Panisingan</para>
  <para style="q2">minsan diye te me suluhuanen ne me lukes wey suluhuanen ne me malitan.”</para>
  <para style="s">Ka pegpaney-paney meyitenged te aldew te Manama</para>
  <para style="q1">
    <verse number="30" style="v" />“Egpapitew a te kein-inuwan diye te langit wey te tane;</para>
  <para style="q2">ne due langesa, hapuy, wey makepal ne ebel.</para>
  <para style="q1">
    <verse number="31" style="v" />
    <note caller="-" style="x">
      <char style="xo" closed="false">2:31: </char>
      <char style="xt" closed="false">Mat 24:29; Mar 13:24-25; Luk 21:25; Imp 6:12-13.</char>
    </note> Ne egmarusilem ka aldew,</para>
  <para style="q2">wey egmalalab ka bulan iling te langesa,</para>
  <para style="q2">te kene pad egkeyitabu ka makariyab-diyab wey makaliyas-liyas ne aldew te Magbebaye ne Manama.</para>
  <para style="q1">
    <verse number="32" style="v" />
    <note caller="-" style="x">
      <char style="xo" closed="false">2:28-32: </char>
      <char style="xt" closed="false">Him 2:17-21.</char>
    </note> <note caller="-" style="x"><char style="xo" closed="false">2:32: </char><char style="xt" closed="false">Rum 10:13.</char></note> Piru egkaluwas ka langun ne eg-umew te ngaran te Magbebaye ne Manama.</para>
  <para style="q1">Sumale te ingkahi te Magbebaye ne Manama,</para>
  <para style="q2">‘Due egpakapallahuy diye te bubungan te Siyun wey diye te Hirusalim.</para>
  <para style="q2">Ka nenasame ne neuyag iyan seeye se in-umew te Magbebaye ne Manama.’ ”</para>
  <chapter number="3" style="c" />
  <para style="s">Ka peggukum te Manama te me nasud</para>
  <para style="q1">
    <verse number="1" style="v" />Migkahi ka Magbebaye ne Manama</para>
  <para style="q1">“Te seeye ne timpu igpalibed ku</para>
  <para style="q2">ka keupianan te Huda wey te Hirusalim.</para>
  <para style="q1">
    <verse number="2" style="v" />Eglibulungen ku ka me sundalu te me nasud</para>
  <para style="q2">wey eg-uyanen ku sikandan diye te bangalug te Husapat.</para>
  <para style="q1">Ne diye ku sikandan eggukumi</para>
  <para style="q2">tenged te innimu ran te keet-etawan ku.</para>
  <para style="q1">Immegsuwey ran ka me Israilita diye te nalein-lein ne me nasud,</para>
  <para style="q2">wey imbaad-baad dan ka me tane ku.</para>
  <para style="q1">
    <verse number="3" style="v" />Migpintut-pintut sikandan ke hentew ka egpaka-kamuney te keet-etewan ku,</para>
  <para style="q2">impameligye dan ka me lukes wey me malitan iling te me uripen,</para>
  <para style="q2">eyew igbayad dan te me binu wey te me malitan ne egpameligye te lawa ran.</para>
  <para style="p">
    <verse number="4" style="v" />
    <note caller="-" style="x">
      <char style="xo" closed="false">3:4-8: </char>
      <char style="xt" closed="false">Isa 23:1-18; Isi 26:1-28:26; Amu 1:9-10; Sak 9:1-4; Mat 11:21-22; Luk 10:13-14.</char>
    </note> <note caller="-" style="x"><char style="xo" closed="false">3:4-8: </char><char style="xt" closed="false">Isa 14:29-31; Hir 47:1-7; Isi 25:15-17; Amu 1:6-8; Sup 2:4-7; Sak 9:5-7.</char></note> “Nekey ka eggimuwen niyu keddi, sikaniyu se me matig-Tiru, Sidun, wey te langun ne inged te Pilistiya? Insulian e naa nikaniyu te neyimu ku? Ke insulian a nikaniyu, egdagdahawan ku sikaniyu egsulii te innimu niyu. <verse number="5" style="v" />Su ingkuwa niyu ka pelata, bulawan wey ka me karatuan ku wey in-uyan niyu seini diye te me timplu niyu. <verse number="6" style="v" />Impamelegye niyu ka keet-etawan te Huda wey Hirusalim diye te me Grigu eyew igpakapariyu niyu sikandan puun te ugpaan dan. <verse number="7" style="v" />Ne kuntee, eg-angayen ku sikandan puun te inged ne imbeligyaan niyu kandan. Eggimuwen ku due te kaniyu ka innimu niyu diye te kandan. <verse number="8" style="v" />Ne igbeligye ku degma ka me anak niyu ne me lukes wey me malitan diye te matig-Huda eyew igbeligye dan degma seini diye te Sabiya, ka mariyu amana ne nasud.” Seini ka ingkahi te Magbebaye ne Manama.</para>
  <para style="q1">
    <verse number="9" style="v" />“Ipataha niyu seini diye te me nasud:</para>
  <para style="q2">‘Pangandam kew te pegbubunu,</para>
  <para style="q2">umawa niyu ka me sundalu,</para>
  <para style="q2">peparaniya niyu ka me bahani wey lusud kew naan e!</para>
  <para style="q1">
    <verse number="10" style="v" />
    <note caller="-" style="x">
      <char style="xo" closed="false">3:10: </char>
      <char style="xt" closed="false">Isa 2:4; Mik 4:3.</char>
    </note>Himuwa niyu ne me kampilan ka me sudsud te me daru niyu,</para>
  <para style="q2">wey himuwa niyu ne me kalawit ka me galab niyu.</para>
  <para style="q1">Ne pakahiya niyu ka magguye, “Bahani a!”</para>
  <para style="q1">
    <verse number="11" style="v" />Iyal kew hendini, sikaniyu se nakalingut ne me nasud</para>
  <para style="q2">wey libulung kew diye te bangalug.’ ”</para>
  <para style="b" />
  <para style="q1">E Magbebaye ne Manama, ipepamaneug nu ka maddesen ne me sundalu nu!</para>
  <para style="b" />
  <para style="q1">
    <verse number="12" style="v" />“Keilangan ne egpangandam ka me nasud</para>
  <para style="q2">wey eggendiye te bangalug te Husapat,</para>
  <para style="q1">su diya a egpinnuu eyew te peggukum te langun ne nakalingut ne me nasud.</para>
  <para style="q1">
    <verse number="13" style="v" />Makasesale sikandan,</para>
  <para style="q2">sikan naa ka galaba niyu sikandan iling te trigu te timpu te tinggaani,</para>
  <para style="q2">wey pigsa-a niyu sikandan iling te ubas ne diye te egluyangan taman te egpakasibu e ka binu diye te tahuanan.”</para>
  <para style="q1">
    <verse number="14" style="v" />Amana ne masulug ka me etew ne diye te Bangalug te Peggukum,</para>
  <para style="q2">su mahaan e egginguma ka aldew te Magbebaye ne Manama.</para>
  <para style="q1">
    <verse number="15" style="v" />Egmarusilem ka aldew wey ka bulan,</para>
  <para style="q2">wey kenad e eglayag ka me bituen.</para>
  <para style="s">Ka pegpanalangin te Manama te keet-etawan din</para>
  <para style="q1">
    <verse number="16" style="v" />
    <note caller="-" style="x">
      <char style="xo" closed="false">3:16: </char>
      <char style="xt" closed="false">Amu 1:2.</char>
    </note> Egpanguleyi ka Magbebaye ne Manama diye te bubungan te Siyun,</para>
  <para style="q2">egderaheneg ka laheng din puun te Hirusalim,</para>
  <para style="q2">egkawelwel ka langit wey ka tane.</para>
  <para style="q2">Piru malig-en ne aputanan ka Magbebaye ne Manama te me matig-Israil ne keet-etawan din.</para>
  <para style="q1">
    <verse number="17" style="v" />“Ne egkatahaan niyu ne sikeddi ka Magbebaye ne Manama niyu.</para>
  <para style="q2">Mig-ugpa a diye te Siyun ne iyan ka matulus ne bubungan ku,</para>
  <para style="q1">Egmatulus e degma ka siyudad ne Hirusalim,</para>
  <para style="q2">wey kenad seini egkatalu egkaabayi te me lapu ne me sundalu.</para>
  <para style="q1">
    <verse number="18" style="v" />Te seeye ne aldew, egkeempet ka me bubungan te pinamula ne paras,</para>
  <para style="q2">ne egmatubung e degma ka gatas ne egpuun te me baka diye te me bubungan,</para>
  <para style="q2">wey duen e weyig diye te langun ne me tuhal te Huda.</para>
  <para style="q1">Ne due weyig ne egtulayas ne egpuun diye te timplu te Magbebaye ne Manama,</para>
  <para style="q2">wey egkaweyihan kayi ka me bangalug ne due me akasya.<note caller="+" style="f"><char style="fr" closed="false">3.18 </char><char style="ft" closed="false">Te Hibruwanen: bangalug te Sitim.</char></note></para>
  <para style="b" />
  <para style="q1">
    <verse number="19" style="v" />Egkareetan ka Ihiptu wey egkeyimu ne mammara ne inged ne kene egkeugpaan ka Idumiya,</para>
  <para style="q2">tenged te mareet ne innimu ran diye te Hudiya</para>
  <para style="q2">wey impangimatayan dan ka me etew ne ware sale diye.</para>
  <para style="q1">
    <verse number="20" style="v" />Piru egkeempet te etew ka Hudiya wey ka Hirusalim te ware egtamanan.</para>
  <para style="q1">
    <verse number="21" style="v" />Egsulian ku seeye se migpangimatey te me matig-Hudiya,</para>
  <para style="q2">eglegparan ku iya ka miggimu kandan kayi.</para>
  <para style="q2">Sikeddi ka Magbebaye ne Manama, eg-ugpe diye te Siyun.”</para>
</usx>