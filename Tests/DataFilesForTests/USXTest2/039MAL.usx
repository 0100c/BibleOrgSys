<?xml version="1.0" encoding="utf-8"?>
<usx version="2.0">
  <book code="MAL" style="id">Matigsalug Version</book>
  <para style="ide">UTF-8</para>
  <para style="h">Malakyas</para>
  <para style="toc1">Malakyas</para>
  <para style="toc2">Malakyas</para>
  <para style="toc3">Mal</para>
  <para style="mt">Malakyas</para>
  <para style="is">Igpewun-a</para>
  <para style="ip">Ka baseen ni Malakyas nasulat te lalimma ne pulu (50) ne leg-un te ware pad neetew si Kristu Hisus, te timpu ne neimpusan e te peggimu ka Timplu te Hirusalim. Ka dakel ne tuyu te prupita iyan ka peg-inniyat te me talagpanubad wey te pegpataha te keet-etawan ne igpatuman ka nasabutan dan e diye te Magbebaye ne Manama. Klaru amana ne kenad ne matinumanen sikandan te pegpamakey ran te Magbebaye ne Manama wey nakapariyu e te kamalehetan. (Nakalimbung sikandan pinaahi te kene pegbehey te eleg ne halad wey te kene ne peg-ikul te igkeupii te Magbebaye ne Manama.) Ka me talagpanubad wey ka keet-etawan miglilimbung diye te Magbebaye ne Manama tenged su ware sikandan migbehey te eleg ne panubad wey ware sikandan mig-ikul sumale te igkeupii te Magbebaye ne Manama. Piru eggendini ka Magbebaye ne Manama eyew te peggukum wey te peglinis te keet-etawan din, wey egpeuyan sikandin te talagpangguhud ne eggun-a kandin eyew te peg-andam te dalan wey te pegpamalehet te kasabutan din.</para>
  <para style="iot">Ka nenasulat te seini ne baseen</para>
  <para style="io1">Ka me sale te Israil 1:1-2:16</para>
  <para style="io1">Ka peggukum wey keyid-u te Magbebaye ne Manama 2:7-4:6</para>
  <chapter number="1" style="c" />
  <para style="p">
    <verse number="1" style="v" />Seini ka lalag te Magbebaye ne Manama diye te matig-Israil pinaahi ki prupita Malakyas.</para>
  <para style="s">Ka geyinawa te Manama te matig-Israil</para>
  <para style="p">
    <verse number="2" style="v" />
    <note caller="-" style="x">
      <char style="xo" closed="false">1:2-3: </char>
      <char style="xt" closed="false">Rum 9:13.</char>
    </note> <note caller="-" style="x"><char style="xo" closed="false">1:2-5: </char><char style="xt" closed="false">Isa 34:5-17; 63:1-6; Hir 49:7-22; Isi 25:12-14; 35:1-15; Amu 1:11-12; Abd 1:14.</char></note> Ne migkahi ka Magbebaye ne Manama, “Miggeyinawaan ku sikaniyu. Piru migkahi kew, ‘Immenu nu te pegpapitew ka geyinawa nu kanami?’ Ne seini ka tabak ku rue: Si Isaw wey si Hakub, talaari, piru si Hakub ka inggeyinawaan ku wey ka me kabuhalaan din, <verse number="3" style="v" />wey ingkabelu ku si Isaw wey ka me kabuhalan din. Indereetan ku ka ugpaan din diye te bubungan wey neyimu e ne ugpaan te me mahintalunan ka inged din.</para>
  <para style="p">
    <verse number="4" style="v" />“Ne emun ke egkahi ka me kabuhalan ni Isaw ne me matig-Idum, ‘Egbalbalawan ney te eggimu ka lungsud ney ne nahuhus.’ Ne seini ka tabak ku rue: Minsan egbalbalawan niyu seini, piru egdereetan ku red man-e taman te iyan e igngaran kaniyu ka ‘Mareet ne inged’ wey ‘Me etew ne igkalangeti te Magbebaye ne Manama te ware egtamanan.’</para>
  <para style="p">
    <verse number="5" style="v" />“Ne egkakita niyu ne egkeyitabu seini kandan wey egpakakahi kew, ‘Maresen iya ka Magbebaye ne Manama minsan pad diye te inged ne kenad ne sakup te Israil!’ ”</para>
  <para style="s">Ka kene ne likes ne igpanubad</para>
  <para style="p">
    <verse number="6" style="v" />Migkahi ka Amana ne Maresen ne Magbebaye diye te me talagpanubad, “Ka me anak egtahud te amey wey iney ran, wey ka me suluhuanen egtahud degma te me ahalen dan. Ne emun ke amey a nikaniyu, mania te wara a nikaniyu tahura<note caller="+" style="f"><char style="fr" closed="false">1:6 </char><char style="ft" closed="false">Te Hibruwanen: kaaldeki.</char></note>? Ke ahalen a nikaniyu, mania te wara a nikaniyu tahura? Imbaley-baley a nikaniyu, wey mig-inse kew pad man e, ‘Immenu ney sikeykew te egbaley-baley?’ <verse number="7" style="v" />Imbaley-baley a nikaniyu pinaahi te peghalad niyu diye te altar ku te kene ne likes ne egkakeen diye te altar ku. Piru mig-inse kew pad, ‘Mani-a te kene ne likes ne egkakeen ka me halad ney?’<note caller="+" style="f"><char style="fr" closed="false">1:7 </char><char style="ft" closed="false">Te Hibruwanen: Immenu ney sikeykew te eglindit?</char></note> Uya su miglemetan niyu ka altar ku. <verse number="8" style="v" /><note caller="-" style="x"><char style="xo" closed="false">1:8: </char><char style="xt" closed="false">Diy 15:21.</char></note> Me butud, me lepu, wey egmanderalu ne me ayam ka immanubad niyu keddi. Meupiya naa sika? Kema ibehey niyu sika diye te gubirnadur niyu, pitawen ta ke egkahale sikandin wey ke igbehey rin naa ka egbuyuen niyu,” kahi te Amana ne Maresen ne Magbebaye.</para>
  <para style="p">
    <verse number="9" style="v" />Na kuntee, sikaniyu se me talagpanubad, geram kew naa pangananey te Manama ke iling ka eggimuwen niyu rue, pitawen ta ke egpamminehen kew nikandin.</para>
  <para style="p">
    <verse number="10" style="v" />Ne migkahi ka Maresen ne Magbebaye ne Manama, “Meupiya pad ke eglekeban niyu ka gumawan te timplu eyew kene kew e egpakatetemeg te ware karuan ne hapuy diye te altar. Wara a nahale kaniyu wey kene ku egdawaten ka igpanubad niyu! <verse number="11" style="v" />Egbantuhen ka ngaran ku te duma ne me nasud, puun te igsile taman te iglineb. Egtutungan a te me etew te insinsu wey eg-uyanan a nikandan te malinis ne me halad, su mabantug ka ngaran ku te minsan hendei ne me nasud. <verse number="12" style="v" />Piru imbaley-baley a mule nikaniyu su inlemetan niyu ka altar te Magbebaye ne Manama wey kenad ne eleg ka egkakeen diye te altar. <verse number="13" style="v" />Migkahi kew, ‘Napelaan key e!’ wey impangngibian a nikaniyu. Migpanubad kew keddi te me ayam ne tinakew, nallepuan, wey ke egmanderalu naa. Kahiyen niyu buwa ne egdawaten ku seini? <verse number="14" style="v" />Egdilusen ku ka ubaten ne etew te pegpanubad din keddi te mareet ne ayam, su migsaad sikandin ne iyan igpanubad ka meupiya ne karniru rin. Su sikeddi ka mabantug ne Hari, wey igkaaldek a te minsan hendei ne me nasud.” Sika ka ingkahi te Amana ne Maresen ne Magbebaye.</para>
  <chapter number="2" style="c" />
  <para style="p">
    <verse number="1-2" style="v" />Ne migkahiyan degma te Amana ne Maresen ne Magbebaye ka me talagpanubad, “Na, seini ka igpaney-paney ku kaniyu. Ke kene kew eglinga-linga wey egdayan keddi,<note caller="+" style="f"><char style="fr" closed="false">2:1-2 </char><char style="ft" closed="false">Te Hibruwanen: te ngaran ku.</char></note> igdilus ku sikaniyu. Igdilus ku ka langun ne me panalangin. Ne ka malehet, indilus kud e seini su ware niyu itahu te pusung niyu ka suhu ku kaniyu. <verse number="3" style="v" />Eglegparan ku ka me kabuhalan niyu wey igpulit ku diye te ulaula niyu ka tei te ayam ne impanubad niyu, wey igpandegpak ku sikaniyu<note caller="+" style="f"><char style="fr" closed="false">2:3 </char><char style="ft" closed="false">Te Hibruwanen: ne due egtiang kaniyu duma te tei eyew igdegpak.</char></note> duma te igmanubad niyu keddi. <verse number="4" style="v" /><note caller="-" style="x"><char style="xo" closed="false">2:4: </char><char style="xt" closed="false">Num 3:11-13.</char></note> Puun due, egkanengnengan niyu ne insuhu ku sika kaniyu eyew egpakapabulus ka kasabutan ku te me Libita.” Sika ka ingkahi te Amana ne Maresen ne Magbebaye.</para>
  <para style="p">
    <verse number="5" style="v" />
    <note caller="-" style="x">
      <char style="xo" closed="false">2:5: </char>
      <char style="xt" closed="false">Num 25:12.</char>
    </note> “Diye te kasabutan ku kandan dengan, migsaaran ku sikandan te umul wey keupianan, wey imbehey ku kandan seeye eyew egtahuren a nikandan. Ne intahud a iya nikandan wey due pegkaaldek dan keddiey.<note caller="+" style="f"><char style="fr" closed="false">2:5 </char><char style="ft" closed="false">Te Hibruwanen: te ngaran ku.</char></note> <verse number="6" style="v" />Impanulu dan ka malehet, ne kene ne sika se mareet. Mig-ugpe sikandan ne mahetteng wey matareng duma keddiey, wey imbulihan dan pad man-e ka me duma ne eg-engked e te maddeet ne me hinimuwan dan. <verse number="7" style="v" />Su iyan katenged te me talagpanubad ka pegpanulu te malehet ne katuenan meyitenged te Magbebaye ne Manama. Keilangan ne diye te kandan egpanginginse ka keet-etawan ke nekey ka igkeupii<note caller="+" style="f"><char style="fr" closed="false">2:7 </char><char style="ft" closed="false">Te Hibruwanen: tura wey ke balaud.</char></note> ku ne igpanulu, su sikandan ka me suluhuanen te Amana ne Maresen ne Magbebaye.</para>
  <para style="p">
    <verse number="8" style="v" />“Piru sikaniyu se me talagpanubad, mig-engked kew te mahetteng ne dalan. Ka pegpanulu niyu iyan de iya egpuunan ne nakasale ka masulug ne me etew. Indereetan niyu ka kasabutan ne innimu ku te me Libita. <verse number="9" style="v" />Sikan naa, egtuhutan ku ne egpeyilawan kew te langun ne matig-Israil tenged su ware niyu tumana ka igkeupii ku wey due inlapihan niyu te pegpanulu niyu.”</para>
  <para style="s">Ka pegsupak te keet-etawan te Israil</para>
  <para style="p">
    <verse number="10" style="v" />Mania, kene bes ne sabeka re ka amey ta langun? Kene bes ne iyan miggimu kanta ka Manama? Ke iling due, ne mania te egmaak-akaley ki wey ware ta tumana ka kasabutan ne inggimu te Manama diye te me kaap-apuan ta? <verse number="11" style="v" />Ware tumana te me kabuhalan ni Huda ka saad dan diye te Magbebaye ne Manama wey sika ka egpuunan ne neyitabu ka lilinditi ne me hinimuwan kayi te Israil wey te Hirusalim. Inlinditan dan ka timplu ne inggeyinawaan te Magbebaye ne Manama. Ne ka me lukes, migmangasawa te me malitan ne migsimba te me diyus-diyus. <verse number="12" style="v" />Eg-aween perem te Magbebaye ne Manama kayi te inged<note caller="+" style="f"><char style="fr" closed="false">2:12 </char><char style="ft" closed="false">Te Hibruwanen: balungbalung.</char></note> ta ka miggimu kayi wey kenad e egtuhutan ne eg-ambag, wey ke eg-uyan te minsan nekey ne igpanubad diye te Amana ne Maresen ne Magbebaye.</para>
  <para style="p">
    <verse number="13" style="v" />Ne minsan ke egsubiren niyu pad ka altar te Magbebaye ne Manama te me luwe niyu te pegpandalawit wey te pegpalumbibigtew, kene din en iya igkeupii ka igpanubad niyu wey kene din e egdawaten. <verse number="14" style="v" />Ne eg-inse kew ke mania te kene din egdawaten ka igpanubad niyu. Uya su nakanengneng sikandin ne inlimbungan niyu ka me asawa niyu—insaaran niyu sikandan te timpu te peg-asawa niyu kandan te me bate-bate kew pad. Migsaad kew diye te Magbebaye ne Manama ne eg-upianan niyu ka me asawa niyu ne iyan talagbulig kaniyu, piru ware niyu seini tumana. <verse number="15" style="v" />Mania, ware kew bes sabekaa te Manama te lawa wey te panisingan? Mania te inggimu rin seini? Innimu rin seini eyew egpakaanak kew te malehet ne keet-etawan te Manama. Sikan naa, tanud-tanud kew ne kene kew egpakapanlimbung diye te me asawa niyu.</para>
  <para style="p">
    <verse number="16" style="v" />“Igkabelu ku ka eg-engked te me asawa ran, wey igkabelu ku ka me etew ne egbayad-bayad te me asawa ran,”<note caller="+" style="f"><char style="fr" closed="false">2:16 </char><char style="ft" closed="false">Te Hibruwanen: egbunbunan ka kumbale te mareet ne hinimuwan.</char></note> kahi te Amana ne Maresen ne Magbebaye te Israil. Purisu tanud-tanud kew wey tumana niyu ka insaad niyu diye te me asawa niyu.</para>
  <para style="s">Mahaan e ka aldew te peggukum</para>
  <para style="p">
    <verse number="17" style="v" />Napelaan e ka Magbebaye ne Manama ne egpammineg te me lalag niyu. Piru mig-inse kew, “Mania te napelaan e sikandin te impanlalag ney?” Uya su migkahi kew te inggeyinawaan te Magbebaye ne Manama ka eggimu te mareet wey ingkeupii rin sikandan. Ne mig-inse kew pad man-e, “Hendei naan e ka Magbebaye ne Manama ne matareng?”</para>
  <chapter number="3" style="c" />
  <para style="p">
    <verse number="1" style="v" />
    <note caller="-" style="x">
      <char style="xo" closed="false">3:1: </char>
      <char style="xt" closed="false">Mat 11:10; Mar 1:2; Luk 1:76; 7:27.</char>
    </note> Ne migkahi ka Amana ne Maresen ne Magbebaye, “Igpewun-a ku ka suluhuanen ku eyew te peg-andam te dalan ne egbayaan ku. Ne ka Magbebaye ne Manama ne impammitew niyu, egtigkew eglepew diye te timplu rin. Ne egginguma ka suluhuanen ne talagpangguhud te kasabutan ku ne intaharan niyu.”</para>
  <para style="p">
    <verse number="2" style="v" />
    <note caller="-" style="x">
      <char style="xo" closed="false">3:2: </char>
      <char style="xt" closed="false">Huwil 2:11; Imp 6:17.</char>
    </note> Piru hentew-a ka egpakaantus te aldew te pegginguma rin wey hentew-a ka egpakasasindeg diye te tangkaan din te peglepew rin e? Su egpekeiling sikandin te hapuy ne igsayab te putew wey iling te manedted ne sebbun ne amana egpakaawe te bilu. <verse number="3" style="v" />Egpinnuu sikandin iling te mannayab te pelata. Egmatulusen din ka me kabuhalan ni Libi, iling te bulawan wey ke pelata naa ne egsayaben, eyew egkeyimu e ne likes ka igmanubad dan diye te Magbebaye ne Manama. <verse number="4" style="v" />Purisu egpakapahale e te Magbebaye ne Manama ka igmanubad te me kabuhalan ni Huda wey te me matig-Hirusalim, iling dengan te miglihad ne me leg-un.</para>
  <para style="p">
    <verse number="5" style="v" />Ne migkahi ka Amana ne Maresen ne Magbebaye, “Eggenduen a te kaniyu eyew eggukuman ku ka egmammulingan, ka egmanlibug, ka me talagpamalehet te ubat, ka me ahalen ne egmanlimbung te me suluhuanen dan, ka egmanlupig te me balu, te me ilu, wey te me lapu. Ne eggukuman ku degma ka langun ne etew ne kene egkaaldek keddiey.</para>
  <para style="s">Ka pegbehey te igkasapulu</para>
  <para style="p">
    <verse number="6" style="v" />“Sikeddiey ka Magbebaye ne Manama ne kene egkabalbalawan. Purisu sikaniyu se me kabuhalan ni Hakub, ware ded naamin nammatey. <verse number="7" style="v" />Piru nekeiling kew red te me kaap-apuan niyu—mig-engked kew wey migsupak kew te me balaud ku. Ne kuntee libed kew e kayi te keddiey, wey eglibed a diye te kaniyu. Ne eg-inse kew, ‘Menuwen ney te eglibed diye te keykew?’ <verse number="8" style="v" />Eg-insaan ku sikaniyu, meupiya naa ne eglimbungan te etew ka Manama? Kene, piru inlimbungan a nikaniyu. Te nekey ne paahi? Pinaahi te me halad wey te igkasapulu! <verse number="9" style="v" />Indilus ku sikaniyu tenged su ka intiru ne nasud migpanlimbung keddiey. <verse number="10" style="v" /><note caller="-" style="x"><char style="xo" closed="false">3:10: </char><char style="xt" closed="false">Lib 27:30; Num 18:21-24; Diy 12:6; 14:22-29; Nih 13:12.</char></note> Uyana niyu ka langun ne igkasapulu diye te timplu<note caller="+" style="f"><char style="fr" closed="false">3:10 </char><char style="ft" closed="false">Te Hibruwanen: baley ne tinesanan.</char></note> eyew due egkakeen diye te baley ku. El-elehi a nikaniyu wey egkatahaan niyu ne eglukatan ku ka me bintana te langit wey igbusbus ku due te kaniyu ka subla ne dakel ne panalangin. <verse number="11" style="v" />Eg-alawen ku ka me uled-uled wey me mananap eyew kene egdereetan ka me pinamula niyu, wey egbebehas te masulug ka pinamula niyu ne ubas. <verse number="12" style="v" />Ne tenged due, ka keet-etawan te langun ne me nasud egkahi te amana kew panalangini tenged su amana ne meupiya ka tane ne in-ugpaan niyu,” kahi te Amana ne Maresen ne Magbebaye.</para>
  <para style="s">Ka himenew ne insaad te Manama</para>
  <para style="p">
    <verse number="13" style="v" />Ne migkahi ka Magbebaye ne Manama, “Migpanlalag kew te maddeet meyitenged keddi. Piru migkahi kew pad iya man-e, ‘Nekey bes ka maddeet ne impanlalag ney meyitenged keykew?’ <verse number="14" style="v" />Migkahi kew, ‘Ware karuan te pegpamakey te Manama. Duen naa keupianan ke egtumanen ta ka me suhu din, wey igpapitew ta ne nekegsendit ki te neyimu ta diye te Amana ne Maresen ne Magbebaye te langun? <verse number="15" style="v" />Pitew kew, iyan de impanalanginan ka me hambuhen. Nasi de iya sikandan migmatubung, wey in-el-elehan dan pad ka Magbebaye ne Manama pinaahi te mareet ne hinimuwan, piru ware sikandan paruseyi.’ ”</para>
  <para style="p">
    <verse number="16" style="v" />Nataman, migmalalahey ka me etew ne due pegkaaldek te Magbebaye ne Manama wey impammineg din sikandan paay-ayari. Ne impasulat din diye te libru ka me ngaran te me etew ne due pegkaaldek kandin wey migtahud kandin. <verse number="17" style="v" />“Ne egkeyimu sikandan ne keet-etawan ku,” kahi te Amana ne Maresen ne Magbebaye. “Te aldew ne eggimuwen ku seini, igteil ku sikandan se keet-etawan ku. Egpangabangan ku sikandan iling te amey ne egpangabang te anak din ne matinumanen<note caller="+" style="f"><char style="fr" closed="false">3:17 </char><char style="ft" closed="false">Te Hibruwanen: pamakey.</char></note> kandin. <verse number="18" style="v" />Ne egkakita niyud man-e ne ware nekeg-iling ka miggimu te mareet wey ka miggimu te meupiya, ka migpamakey te Magbebaye ne Manama wey ka ware migpamakey kandin.”</para>
  <chapter number="4" style="c" />
  <para style="s">Ka aldew te Magbebaye ne Manama</para>
  <para style="p">
    <verse number="1" style="v" />Migkahi ka Amana ne Maresen ne Magbebaye, “Egginguma ka aldew ne egsilaban iling te lahami ka langun ne me hambuhen wey ka maddeet se hinimuwan ne me etew.<note caller="+" style="f"><char style="fr" closed="false">4:1 </char><char style="ft" closed="false">Te Hibruwanen: egkeyimu ne tued.</char></note> Egkengatutung sikandan wey warad iya egkasame.<note caller="+" style="f"><char style="fr" closed="false">4:1 </char><char style="ft" closed="false">Te Hibruwanen: ne warad egkasame ne dalid wey sugpang dan.</char></note> <verse number="2" style="v" />Piru diye te kaniyu te migtahud<note caller="+" style="f"><char style="fr" closed="false">4:2 </char><char style="ft" closed="false">Te Hibruwanen: Egkaaldek.</char></note> keddi, egparibabew ka pegkamatareng ku iling te aldew ne egsile wey egkengabawian kew te layag kayi. Egmanlihawang kew wey egpanletu-letu te kahale iling te me nati te baka ne impalihawang puun te kulungan. <verse number="3" style="v" />Te aldew ne eggimuwen kud seini, egkatalu niyu ka me mareet se hinimuwan wey egpandiekan niyu sikandan iling te alinepung,” kahi te Amana ne Maresen ne Magbebaye.</para>
  <para style="p">
    <verse number="4" style="v" />“Tantanuri niyu ka immanulu kaniyu te suluhuanen ku ne si Muwisis. Imbehey ku kandin ka me balaud wey me suhu diye te Bubungan ne Sinay<note caller="+" style="f"><char style="fr" closed="false">4:4 </char><char style="ft" closed="false">Te Hibruwanen: Hurib.</char></note> eyew igpatuman te keet-etawan te Israil.</para>
  <para style="p">
    <verse number="5" style="v" />
    <note caller="-" style="x">
      <char style="xo" closed="false">4:5: </char>
      <char style="xt" closed="false">Mat 11:14; 17:10-13; Mar 9:11-13; Luk 1:17; Huw 1:21.</char>
    </note> “Piru te kene pad egginguma ka makaaldek-haldek ne aldew te Magbebaye ne Manama, egpeenduenen ku te kaniyu si prupita Ilyas. <verse number="6" style="v" />Egmeg-ulien din ka meupiya ne geyinawa te me anak wey me amey. Emun ke kene, eggenduen a wey egdereetan<note caller="+" style="f"><char style="fr" closed="false">4:6 </char><char style="ft" closed="false">Te Hibruwanen: eglampesan te dilus.</char></note> ku ka inged niyu.”</para>
</usx>