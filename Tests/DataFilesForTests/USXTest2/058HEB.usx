<?xml version="1.0" encoding="utf-8"?>
<usx version="2.0">
  <book code="HEB" style="id">Matigsalug Version</book>
  <para style="ide">UTF-8</para>
  <para style="h">Hibruwanen</para>
  <para style="toc1">Hibruwanen</para>
  <para style="toc2">Hibruwanen</para>
  <para style="toc3">Hib</para>
  <para style="mt2">Ka sulat ne igpeendiye te</para>
  <para style="mt1">Hibruwanen</para>
  <para style="is">Igpewun-a</para>
  <para style="ip">Ka seini ne sulat, ware nanengnengi ke hentew ka migsulat kayi, piru igpeendiye seini te sabeka ne punduk te me Hudiyu ne migmalintutuu ne egngaranan degma te Hibruwanen. Insulat seini su eyew egkalig-en ka pegpalintutuu ran tenged su nana-nasian e ka keyirapan ne eg-antusen dan wey in-el-elehan ka pegpalintutuu ran ki Kristu. Sikan naa, imbagget sikandan te talagsulat meyitenged te pegpalintutuu ran wey impanulu din sikandan te si Hisu Kristu ka malehet wey ka katammanan ne impakita te Manama te me etew kayi te ampew te tane.</para>
  <para style="ip">Ne due seini se tatelu ne kamalehetan ne mig-ay-ayaran din te egpanulu: (1) Si Hisus ka ware bunsuranan wey ware katamanan ne Anak te Manama. Ne labew pad sikandin te me prupita, me panalihan, wey minsan ki Muwisis. (2) Si Hisus ka impeila te Manama ne ware katamanan ne talagpanubad. Labew sikandin te me talagpanubad diye te Tapey ne Kasabutan. (3) Ne pinaahi ki Hisus, ka migpalintutuu kandin egkaluwas te sale wey te kamatayen.</para>
  <para style="ip">Nahuhud diye te kapitulu 11 ka meyitenged te pegpalintutuu te mabantug ne me Hibruwanen puun pad dengan. Sikan naa, imbagget te talagsulat ka migmalintutuu ne eglig-en te pegpalintutuu ran. Ne diye te kapitulu 12, imbagget din man-e sikandan ne egpabulus ka egmatinumanen taman te katamanan, ne iyan de egtengtengan si Hisus. Igpaantus man-e kandan ka me keyirapan wey ka pegbayad-bayad ne egginguma kandan. Piru keilangan ne egkatahaan dan ne seeye se langun, pegdisiplina re kandan te Manama isip me anak din. Mig-impusan din ka seini ne sulat pinaahi te pegtambag din wey pegpaney-paney rin.</para>
  <para style="iot">Ka nenasulat te seini ne baseen</para>
  <para style="io1">Igpewun-a: Ka Anak iling ded te Manama 1:1-3</para>
  <para style="io1">Labew si Kristu te me panalihan 1:4–2:18</para>
  <para style="io1">Labew si Kristu engki Muwisis wey ki Huswi 3:1–4:13</para>
  <para style="io1">Si Kristu ka labew te langun ne talagpanubad 4:14–7:28</para>
  <para style="io1">Labew ka kasabutan ni Kristu du te langun ne me kasabutan 8:1–9:28</para>
  <para style="io1">Labew te langun ka pegpanubad ki Kristu 10:1-39</para>
  <para style="io1">Ka panunggilingan te pegpalintutuu ne eg-ikulen ta 11:1–12:29</para>
  <para style="io1">Ka katammanan ne pegpaney-paney wey ka pegpanulu 13:1-25</para>
  <chapter number="1" style="c" />
  <para style="s">Ka katelesan te Amey due te Anak</para>
  <para style="p">
    <verse number="1" style="v" />Dengan ne timpu, malasi migpakiglalag ka Manama te nalein-lein ne paahi diye te me kaap-apuan ta pinaahi te me prupita. <verse number="2" style="v" />Piru te seini se katammanan ne timpu, migpakiglalag sikandin kanta pinaahi te Anak din ne in-alam din ne iyan egkeyimu ne kamuney te langun. Ne pinaahi kandin, innimu te Manama ka kalibutan. <verse number="3" style="v" />Due te Anak egkakita ka katelesan te Manama, wey ke nekey ka Manama, iling naan ded ka Anak. Sikandin ka egbuut wey egtanggu te langun pinaahi te maresen ne lalag din. Te napenga rin e ka innimu rin ne peglinis te sale te me etew, migpinnuu e sikandin diye te igkakawanan<note caller="+" style="f"><char style="fr" closed="false">1:3 </char><char style="ft" closed="false">Sumale te tuluuwen te me Hudiyu, ka talahuren de ne etew ka egpakapinnuu diye te igkakawanan te mabantug ne etew.</char></note> te Amana ne Maresen ne Manama ne diye te langit.</para>
  <para style="s">Labew ka Anak du te me panalihan</para>
  <para style="p">
    <verse number="4" style="v" />Purisu, labew pad sikandin te me panalihan te Manama wey labew pad degma ka genal ne imbehey te Manama kandin du te me panalihan. <verse number="5" style="v" /><note caller="-" style="x"><char style="xo" closed="false">1:5: a </char><char style="xt" closed="false">Sal 2:7; </char><char style="xo" closed="false">b </char><char style="xt" closed="false">2Sam 7:14; 1Kru 17:13.</char></note> Su ware de due panalihan ne migkahiyan te Manama,</para>
  <para style="q1">“Anak ku sikeykew.</para>
  <para style="q1">Kuntee, igpanengneng ku ne Amey ad e nikeykew.”</para>
  <para style="m">Ware ingkahi te Manama meyitenged te panalihan,</para>
  <para style="q1">“Amey ad e nikandin,</para>
  <para style="q1">wey Anak kud e sikandin.”</para>
  <para style="m">
    <verse number="6" style="v" />
    <note caller="-" style="x">
      <char style="xo" closed="false">1:6: </char>
      <char style="xt" closed="false">Diy 32:43 (LXX).</char>
    </note> Timul pad man-e, te pegpeuyan te Manama te mabantug<note caller="+" style="f"><char style="fr" closed="false">1:6 </char><char style="ft" closed="false">Te Grigu: ka panganey ne anak din.</char></note> ne anak din kayi te kalibutan, migkahi sikandin,</para>
  <para style="q1">“Keilangan ne ka langun ne me panalihan te Manama egsimba kandin.”</para>
  <para style="m">
    <verse number="7" style="v" />
    <note caller="-" style="x">
      <char style="xo" closed="false">1:7: </char>
      <char style="xt" closed="false">Sal 104:4 (LXX).</char>
    </note> Meyitenged te me panalihan, migkahi ka Manama,</para>
  <para style="q1">“Innimu ku ka me panalihan ne egpekeiling te kalamag,</para>
  <para style="q2">wey ka suluhuanen ku ne egpekeiling te hapuy ne egkanlabkanlab.”</para>
  <para style="m">
    <verse number="8" style="v" />
    <note caller="-" style="x">
      <char style="xo" closed="false">1:8-9: </char>
      <char style="xt" closed="false">Sal 45:6-7.</char>
    </note> Piru migkahiyan din mule ka Anak din,</para>
  <para style="q1">“Ka Peghari nu, Manama, ware iya egtamanan,</para>
  <para style="q1">wey matareng ka peg-uyan nu te migharian nu.</para>
  <para style="q1">
    <verse number="9" style="v" />Inggeyinawaan nu ka himu ne matareng, piru ka himu ne mareet, ingkeepes nu.</para>
  <para style="q1">Purisu, sikeddi ne Manama nu ka mig-alam keykew ne egpakaparibabew te me duma nu</para>
  <para style="q1">wey ka migbehey keykew te dakel ne kahale kuntere kandan.”</para>
  <para style="m">
    <verse number="10" style="v" />
    <note caller="-" style="x">
      <char style="xo" closed="false">1:10-12: </char>
      <char style="xt" closed="false">Sal 102:25-27 (LXX).</char>
    </note> Ne mig-abey sikandin migkahi diye te Anak din,</para>
  <para style="q1">“Te an-anayan, Magbebaye, innimu nu ka kalibutan,</para>
  <para style="q1">wey intekul te belad nu ka langit.</para>
  <para style="q1">
    <verse number="11" style="v" />Egkengaawe sikandan, piru kene ka mule egkaawe.</para>
  <para style="q1">Egkaleddak ka langun iling te me manggad.</para>
  <para style="q1">
    <verse number="12" style="v" />Eglupien nu sikandan iling te kumbale,</para>
  <para style="q2">wey egbullasan nu sikandan.</para>
  <para style="q1">Piru sikeykew, kene ka egkabalbalawan</para>
  <para style="q1">wey ware egtamanan te umul nu.”</para>
  <para style="m">
    <verse number="13" style="v" />
    <note caller="-" style="x">
      <char style="xo" closed="false">1:13: </char>
      <char style="xt" closed="false">Sal 110:1.</char>
    </note> Ne ware de due panalihan ne ingkahiyan te Manama,</para>
  <para style="q1">“Pinnuu ka kayi te igkakawanan ku,</para>
  <para style="q2">taman te eggimuwen ku ne diekanan nu</para>
  <para style="q2">ka me kuntere nu.”</para>
  <para style="m">
    <verse number="14" style="v" />Na, nekey naa ka me panalihan? Sikandan ka me suluhuanen te Manama ne kene egkakita ne igpeuyan din eyew egtanggu te seeye se egpakarawat te kaluwasan.</para>
  <chapter number="2" style="c" />
  <para style="s">Ka pegpamalehet meyitenged te kaluwasan</para>
  <para style="p">
    <verse number="1" style="v" />Purisu, keilangan ne amanaan ta eg-ay-ayari te egpammineg ka kamalehetan ne narineg tad e eyew kene ki egpakasuwey due. <verse number="2" style="v" />Ka Balaud ni Muwisis ne imbehey te Manama pinaahi te me panalihan, napamalehetan ne malehet iya, wey ka langun ne etew ne migsupak wey ware migtuman kayi, miglegparan e sumale te sale dan. <verse number="3" style="v" />Purisu, egmenuwen te naa te egpakapanalliya te legpad ke egbalaharen ta seini se kaluwasan ne ware egkeilingan? Ka Magbebaye mismu ka an-anayan ne migpataha meyitenged te seini ne kaluwasan, wey impamalehet e degma seini kayi te kanta te seeye se nakarineg kandin. <verse number="4" style="v" />Migpamalehet degma ka Manama meyitenged kayi pinaahi te me palinneu, me nalein-lein ne kein-inuwan, wey me katuenan ne imbehey te Panisingan te Manama sumale te pegbuut din.</para>
  <para style="s">Migginguma ka kaluwasan pinaahi ki Hisus</para>
  <para style="p">
    <verse number="5" style="v" />Na, meyitenged te egkahiyen ney ne egginguma ne kalibutan, kene ne me panalihan te Manama ka egpeuyanen din due. <verse number="6" style="v" /><note caller="-" style="x"><char style="xo" closed="false">2:6-8: </char><char style="xt" closed="false">Sal 8:4-6.</char></note> Piru due nasulat diye te Kasulatan ne miggenendue:</para>
  <para style="q1">“Manama, nekey bes ka etew, mania te egsumsumanen nu pad?</para>
  <para style="q1">Mania te egtangguwen nu pad ka anak te etew?</para>
  <para style="q1">
    <verse number="7" style="v" />Impariralem nu sikandin te me panalihan te ware de naluhey.</para>
  <para style="q1">Ne imbehayan nu sikandin te katelesan wey bantug ne iling te Hari,</para>
  <para style="q1">
    <verse number="8" style="v" />wey impabuut nu sikandin te langun.”</para>
  <para style="m">Ne ka egkahiyen te Kasulatan ne “impabuut sikandin te langun,” iyan igpasabut due ne ware minsan nekey ne kene egbuutan te etew. Kuntee, ware te pad nakita ne neyimu seini se langun. <verse number="9" style="v" />Piru ke meyitenged ki Hisus, nakanengneng ki ne impariralem sikandin te Manama te me panalihan te ware de naluhey, su eyew pinaahi te keupiya wey keyid-u te Manama, egpatey sikandin para te langun ne etew. Ne imbehayan sikandin te katelesan wey bantug ne iling te Hari tenged te kamatayen ne in-antus din. <verse number="10" style="v" />Innimu te Manama ka langun wey ka langun ne innimu rin para re iya kandin. Purisu, eleg de iya ne impaantus din ka migpuunan te kaluwasan ta ne si Hisus. Su pinaahi te peg-antus ni Hisus, nabayaan din ka langun ne keilangan ne egkabayaan din su eyew masalig ka anak te Manama ne egpakasawit te kabantug din.</para>
  <para style="p">
    <verse number="11" style="v" />Ne si Hisus wey ka me etew ne immatulus din, sabeka re ka Amey ran. Ne tenged due, kene egkeyilew si Hisus ne egngaran kandan ne me suled din. <verse number="12" style="v" /><note caller="-" style="x"><char style="xo" closed="false">2:12: </char><char style="xt" closed="false">Sal 22:22.</char></note> Su migkahi sikandin diye te Amey rin,</para>
  <para style="q1">“Ame, igpeila ku sikeykew te me suled ku;</para>
  <para style="q1">wey egdayanen ku sikeykew diye te taliware te langun ne egsimba keykew.”</para>
  <para style="m">
    <verse number="13" style="v" />
    <note caller="-" style="x">
      <char style="xo" closed="false">2:13: a </char>
      <char style="xt" closed="false">Isa 8:17 (LXX); </char>
      <char style="xo" closed="false">b </char>
      <char style="xt" closed="false">Isa 8:18.</char>
    </note> Migkahi degma sikandin, “Egsalig a iya te Manama.” Ne migkahi pad man-e sikandin, “Seini a duma te me anak ne imbehey te Manama keddi.”</para>
  <para style="p">
    <verse number="14" style="v" />Na, tenged su ka me anak te Manama etew re ne due sapu wey langesa, migpekeetew degma si Hisus ne iling ded kandan. Innimu rin seini eyew pinaahi te kamatayen din, egdereetan din sika se due geem te kamatayen, ne iyan sika se ahalen te me busew. <verse number="15" style="v" />Sikan naa, inluwas din ka langun ne neuripen seled te intiru ne umul ran tenged te pegkaaldek dan te kamatayen. <verse number="16" style="v" /><note caller="-" style="x"><char style="xo" closed="false">2:16: </char><char style="xt" closed="false">Isa 41:8-9.</char></note> Su kene iya ne me panalihan ka egbulihan din, ke kene, ka me kabuhalan iya ni Abraham. <verse number="17" style="v" />Purisu, keilangan ne neyimu iya sikandin ne iling te me suled din te minsan nekey ne paahi eyew egkeyimu sikandin ne hiid-uwen wey matinumanen ne Labew ne Talagpanubad te Manama, su eyew egpakabehey sikandin te igpanubad para te sale te me etew. <verse number="18" style="v" />Sikan naa, puun su mig-antus wey intintal mismu si Hisus, egpakabulig sikandin te me etew ne egtintalen.</para>
  <chapter number="3" style="c" />
  <para style="s">Labew pad si Hisus ki Muwisis</para>
  <para style="p">
    <verse number="1" style="v" />Purisu me suled ku ne migmalintutuu ne in-alam te Manama ne keet-etawan din wey iling keddiey te in-umew te Manama ne egkeyimu ne duma rin diye te langit, sumsumana niyu si Hisus. Sikandin ka impeuyan te Manama wey ka Labew ne Talagpanubad te pegpalintutuu ta. <verse number="2" style="v" /><note caller="-" style="x"><char style="xo" closed="false">3:2: </char><char style="xt" closed="false">Num 12:7.</char></note> Matinumanen sikandin te Manama ne iyan mig-alam kandin, iling ki Muwisis te matinumanen ne mig-uyan te keet-etawan te Manama. <verse number="3" style="v" />Piru si Hisus, in-isip ne subla pad ne mabantug ki Muwisis, su iling te sabeka ne etew ne egbebaley ne iyan mule egmabantug du te baley ne impasasindeg din. <verse number="4" style="v" />Su ke due baley, due degma etew ne migpasasindeg due, piru ka Manama ka miggimu te langun. <verse number="5" style="v" />Ne si Muwisis, matinumanen ne suluhuanen diye te keet-etawan te Manama. Ne ka innimu rin, sabeka sika ne panunggilingan ke nekey ka igpataha keureme te Manama. <verse number="6" style="v" />Piru si Kristu, ka Anak te Manama, ka matinumanen ne eg-uyan te keet-etawan te Manama. Ne sikanta ka keet-etawan din ke egpabulus ki iya ne egsalig wey egpeggasal ke nekey ka impallateng ta.</para>
  <para style="s">Ka pegpaney-paney te seeye se kene egpalintutuu te Manama</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">3:7-11: </char>
      <char style="xt" closed="false">Sal 95:7-11 (LXX).</char>
    </note> Purisu, sumale te ingkahi te Panisingan te Manama,</para>
  <para style="q1">“Emun ke egkarineg niyu kuntee ka laheng te Manama,</para>
  <para style="q2">
    <verse number="8" style="v" />kene niyu pakehala ka me ulu niyu,</para>
  <para style="q1">iling te innimu te me kaap-apuan niyu dengan te pegsupak dan te Manama</para>
  <para style="q2">pinaahi te peg-eleg-eleg dan kandin</para>
  <para style="q2">diye te mammara ne inged ne kene egkeugpaan.</para>
  <para style="q1">
    <verse number="9" style="v" />Su migkahi ka Manama,</para>
  <para style="q2">‘Minsan nakakite e ka me kaap-apuan niyu te innimu ku seled te hep-at ne pulu (40) ne leg-un,</para>
  <para style="q2">in-el-elehan e pad nikandan.’</para>
  <para style="q1">
    <verse number="10" style="v" />Purisu, nabelu a kandan ne migkahi a,</para>
  <para style="q2">‘Layun de egpakasuwey ka suman-suman dan keddi,</para>
  <para style="q2">wey ware dan nataheyi ka batasan ku.’</para>
  <para style="q1">
    <verse number="11" style="v" />Migpahunlibet a te pegkalangeti ku ne,</para>
  <para style="q2">‘Kene iya sikandan egpakaseled diye te himelayanan ne intahahe ku kandan!’ ”</para>
  <para style="p">
    <verse number="12" style="v" />Me suled ku, ayad-ayad kew ne kene ne mareet ka me pusung niyu ne hubabeen te manekal ne Manama, ne iyan buwa egpuunan ne egpekeinniyug kew kandin. <verse number="13" style="v" />Piru pabanasaley kew tagse aldew taheed te duen pad timpu, eyew ware sabeka kaniyu ne egkalimbungan te sale wey egmakehal se pusung. <verse number="14" style="v" />Su wey ki re egpakaruma ki Kristu ke egpabulus ki egsalig te Manama taman te katamanan, iling te pegsalig ta te an-anayan. <verse number="15" style="v" /><note caller="-" style="x"><char style="xo" closed="false">3:15: </char><char style="xt" closed="false">Sal 95:7-8 (LXX).</char></note> Su sumale te Kasulatan,</para>
  <para style="q1">“Emun ke egkarineg niyu kuntee ka laheng te Manama,</para>
  <para style="q1">kene niyu pakehala ka me ulu niyu iling te innimu te me kaap-apuan niyu dengan te pegsupak dan te Manama.”</para>
  <para style="m">
    <verse number="16" style="v" />
    <note caller="-" style="x">
      <char style="xo" closed="false">3:16-18: </char>
      <char style="xt" closed="false">Num 14:1-35.</char>
    </note> Hentew bes sikandan se nakarineg te laheng te Manama piru migsupak kandin? Seeye iya se langun ne in-uyan ni Muwisis puun te Ihiptu. <verse number="17" style="v" />Ne hentew bes pad ka ingkabelu te Manama seled te hep-at ne pulu (40) ne leg-un? Seeye iya se nenakasale wey nenammatey diye te mammara ne inged ne kene egkeugpaan. <verse number="18" style="v" />Hentew bes ka impahunlibetan te Manama ne kene iya egpakaseled diye te himelayanan ne intahahe din kandan? Seeye iya se migsupak kandin. <verse number="19" style="v" />Ne dutu, egkanengnengan ta ne ware nakaseled sikandan diye te himelayanan tenged su ware migpalintutuu sikandan te saad te Manama.</para>
  <chapter number="4" style="c" />
  <para style="s">Ka himelayanan te keet-etawan te Manama</para>
  <para style="p">
    <verse number="1" style="v" />Purisu, puun te duen pad ka saad te Manama ne egpakaseled ka me etew diye te himelayanan ne intahahe din, keilangan ne eg-ayad-ayad ki ne ware egkahaat kanta. <verse number="2" style="v" />Su nakarineg kid e degma te Meupiya ne Panugtulen meyitenged te himelayanan iling te pegkarineg te me kaap-apuan ta dengan. Piru ware karuan seeye diye te kandan tenged su ware nikandan palintutuuwa ka inlalag te Manama. <verse number="3" style="v" /><note caller="-" style="x"><char style="xo" closed="false">4:3: </char><char style="xt" closed="false">Sal 95:11.</char></note> Su sikanta re se migpalintutuu ka egpakaseled te himelayanan. Meyitenged te seeye se ware migpalintutuu, migkahi ka Manama,</para>
  <para style="q1">“Migpahunlibet a te pegkalangeti ku ne, ‘Kene iya sikandan egpakaseled diye te himelayanan ne intahahe ku kandan!’ ”</para>
  <para style="m">Ingkahi rin seini minsan natahahe e ka seeye se himelayanan ligkat te innimu rin ka kalibutan. <verse number="4" style="v" /><note caller="-" style="x"><char style="xo" closed="false">4:4: </char><char style="xt" closed="false">Hin 2:2.</char></note> Su due nasulat diye te Kasulatan meyitenged te igkapitu ne aldew ne miggenendue, “Te igkapitu ne aldew, miggimeley ka Manama su napenge e ka langun ne innimu rin.” <verse number="5" style="v" /><note caller="-" style="x"><char style="xo" closed="false">4:5: </char><char style="xt" closed="false">Sal 95:11.</char></note> Piru sumale te nasulat diye te ampew ne miggenendue, “Kene iya sikandan egpakaseled te himelayanan ne intahahe ku kandan!” <verse number="6" style="v" />Sikan naa, due himelayanan ne egseleran perem te me etew. Piru sikandan se nakarineg dengan te Meupiya ne Panugtulen meyitenged te himelayanan, ware nakaseled tenged su ware sikandan migpalintutuu te Manama. <verse number="7" style="v" /><note caller="-" style="x"><char style="xo" closed="false">4:7: </char><char style="xt" closed="false">Sal 95:7-8 (LXX).</char></note> Ne mig-alam e man-e ka Manama te lein ne timpu te pegseled diye te himelayanan ne intahahe din, ne ka sika ne timpu egngaranan din, “Kuntee.” Su peglihad te me leg-un, migkahi ka Manama pinaahi ki Hari Dabid,</para>
  <para style="q1">“Emun ke egkarineg niyu kuntee ka laheng te Manama,</para>
  <para style="q1">kene niyu pakehala ka me ulu niyu.”</para>
  <para style="p">
    <verse number="8" style="v" />
    <note caller="-" style="x">
      <char style="xo" closed="false">4:8: </char>
      <char style="xt" closed="false">Diy 31:7; Huswi 22:4.</char>
    </note> Ne meyitenged te me etew dengan, ke diye pa uyana sikandan ni Huswi te himelayanan ne intahahe te Manama, warad e perem lalaha te Manama ka meyitenged te seeye se lein ne aldew ne egpakaseled ka me etew diye te himelayanan. <verse number="9" style="v" />Purisu, duen pad peggimeley para te keet-etawan te Manama ne iling te peggimeley rin te igkapitu ne aldew. <verse number="10" style="v" /><note caller="-" style="x"><char style="xo" closed="false">4:10: </char><char style="xt" closed="false">Hin 2:2.</char></note> Su minsan hentew ne egpakaseled te seeye ne himelayanan, egpekeyimeley degma te kandin ne himu iling te peggimeley te Manama dengan te peggimu rin te langun. <verse number="11" style="v" />Purisu, egpakannekal ki ka egseled te seeye ne himelayanan su eyew ware sabeka kanta ne egpekeiling te me etew dengan ne migsupak te Manama ne ware nakaseled diye te himelayanan.</para>
  <para style="p">
    <verse number="12" style="v" />Su ka lalag te Manama, due geem wey manedted, ne subla pad ne mahalang du te sundang. Eg-uteng sika taman diye te kinariraleman te suman-suman wey te geyinawa, wey taman diye te utek te tul-an wey te buku-buku. Sika ka egpanengneng ke nekey ka suman-suman wey tuyu te etew. <verse number="13" style="v" />Diye te tangkaan te Manama, warad iya igkeeles su ka langun egkakita rin wey egkamelmelehan din. Ne sikandin ka egpanabakan ta te langun ne eggimuwen ta.</para>
  <para style="s">Si Hisus ka Labew ne Talagpanubad</para>
  <para style="p">
    <verse number="14" style="v" />Purisu, puun su due Labew ne Talagpanubad ta ne diyad e te langit, ne iyan si Hisus ne Anak te Manama, keilangan ne egdesdesenan ta ka pegpalintutuu ta. <verse number="15" style="v" />Ne ka Labew ne Talagpanubad ta, egpakasabut te makasesale ki tenged te etew ki re, su intintal ma degma sikandin te langun ne igtintal kanta, piru ware mule sikandin nakasale. <verse number="16" style="v" />Purisu keilangan ne kene ki egkeyilew ne egparani diye te tangkaan te hiid-uwen ne Manama su eyew igkeyid-u ki wey egbulihan ki nikandin te timpu te keyirapan ta.</para>
  <chapter number="5" style="c" />
  <para style="p">
    <verse number="1" style="v" />Na, ka Labew ne Talagpanubad te me Hudiyu, diye eg-alama te keet-etawan wey egsalihan sikandin ne eggendiye te tangkaan te Manama para te me duma ne me etew. Ne igbehey rin naa ka dasag dan wey ka igpanubad dan eyew egkapasaylu ka me sale dan. <verse number="2" style="v" />Ne tenged su etew re degma sikandin ne makasesale, eg-ay-ayaran din seeye se egpakasuwey te kamalehetan wey ware nakanengneng ne mareet bes ka eggimuwen dan. <verse number="3" style="v" /><note caller="-" style="x"><char style="xo" closed="false">5:3: </char><char style="xt" closed="false">Lib 9:7.</char></note> Ne tenged su egpakasale degma sikandin, keilangan ne egpanubad degma sikandin para te kandin mismu ne sale, ne kene de ne sale te duma ne me etew.</para>
  <para style="p">
    <verse number="4" style="v" />
    <note caller="-" style="x">
      <char style="xo" closed="false">5:4: </char>
      <char style="xt" closed="false">Iks 28:1.</char>
    </note> Ware etew ne egkeyimu ne Labew ne Talagpanubad tenged te kandin mismu ne igkeupii ne egkeyimu sikandin ne mabantug, ke kene, keilangan ne ka Manama ka eg-alam kandin iling te peg-alam din ki Aarun dengan. <verse number="5" style="v" /><note caller="-" style="x"><char style="xo" closed="false">5:5: </char><char style="xt" closed="false">Sal 2:7.</char></note> Ne iling degma ki Kristu, su kene ne sikandin ka migpabantug te kandin ne pegkeetew ne eyew egkeyimu sikandin ne Labew ne Talagpanubad, ke kene, ka Manama ka mig-alam kandin. Su migkahiyan sikandin te Manama,</para>
  <para style="q1">“Anak ku sikeykew, ne kuntee, igpanengneng ku ne Amey ad e nikeykew.”</para>
  <para style="m">
    <verse number="6" style="v" />
    <note caller="-" style="x">
      <char style="xo" closed="false">5:6: </char>
      <char style="xt" closed="false">Sal 110:4.</char>
    </note> Ne due degma nasulat ne migkahi ka Manama,</para>
  <para style="q1">“Talagpanubad ka te ware egtamanan, iling ki Milkisidik ne talagpanubad dengan.”</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">5:7: </char>
      <char style="xt" closed="false">Mat 26:36-46; Mar 14:32-42; Luk 22:39-46.</char>
    </note> Te kayi pad si Hisus te ampew te tane, migpanaman-taman sikandin mig-ampu, migsinehew wey migpanguleyi te meemen ka egpeyid-u-hid-u diye te Manama ne iyan egpakapangabang kandin te kamatayen. Ne tenged te mapariralemen sikandin te Manama, narineg sikandin te Manama. <verse number="8" style="v" />Ne minsan Anak sikandin te Manama, nateu sikandin ne egtuman te Manama pinaahi te peg-antus din. <verse number="9" style="v" />Ne tenged su nabayaan din e ka keilangan ne egkabayaan din, neyimu e sikandin ne egpuunan te ware egtamanan ne kaluwasan te langun ne egtuman kandin. <verse number="10" style="v" />Su innimu sikandin te Manama ne Labew ne Talagpanubad iling ki Milkisidik.</para>
  <para style="s">Ka pegsapad meyitenged te peg-engked te pegpalintutuu</para>
  <para style="p">
    <verse number="11" style="v" />Na, masalig pad perem ka iglalag ney kaniyu meyitenged kayi, piru malehen ne igpasabut kaniyu tenged su kene kew eglinga-linga. <verse number="12" style="v" /><note caller="-" style="x"><char style="xo" closed="false">5:12-13: </char><char style="xt" closed="false">1Kur 3:2.</char></note> Su minsan eleg kew e perem ne egpanulu, piru keilangan ne eg-abayan kew pad man-e egpanulua te lalag te Manama ne impanulu e kaniyu te an-anayan. Egpekeiling kew te egsusu pad ne me bate ne kene pad eleg ne egpakeenen te makehal ne keenen. <verse number="13" style="v" />Su minsan hentew se gatas pad se eg-inumen, egpekeiling te bate ne ware katahaan ke nekey ka meupiya ne eggimuwen. <verse number="14" style="v" />Piru ka makehal ne egkeenen, eleg te matesan e se pegpalintutuu. Sikandan ka migbebasbas ne egpekeila ke nekey ka meupiya wey mareet.</para>
  <chapter number="6" style="c" />
  <para style="p">
    <verse number="1" style="v" />Purisu keilangan ne kene tad e eglibliberen ka an-anayan ne pegpanulu meyitenged ki Kristu su egpabulus kid e te maralem ne pegpanulu ne eleg te matesan e se pegpalintutuu. Kenad e ne keilangan ne egliberan te pad man-e igpanulu ka meyitenged te peg-inniyug te himu ne ware karuan wey ka meyitenged te pegpalintutuu te Manama. <verse number="2" style="v" />Kene kid e man-e egpepanulu meyitenged te pegbewutismu, pegtel-eb te belad, pegkeuyag te me minatey, wey ka meyitenged te hukum te Manama kanta keureme ne kene egkabalbalawan te ware egtamanan. <verse number="3" style="v" />Piru ke igtuhut te Manama, egpabulus kid e te maralem ne pegpanulu ne eleg te matesan e se pegpalintutuu.</para>
  <para style="p">
    <verse number="4" style="v" />Su ke due etew ne eg-engked te pegpalintutuu rin ki Hisus, kene egkaayun ne eg-inniyug man-e sikandin te sale din. Su nakanengneng e sikandin te kamalehetan wey naheraman din e ka dasag te Manama, wey nakarawat e sikandin te Panisingan te Manama. <verse number="5" style="v" />Naheraman din e ka keupiya te lalag te Manama wey ka geem te Manama ne amana ta egkaherami te egginguma ne timpu, <verse number="6" style="v" />piru eg-engked ded sikandin te pegpalintutuu rin. Sikan naa, kenad e egkaayun ne egpaliberen pad sikandin egpeinniyuha te me sale din su egkeiling e te eg-abayan din pad man-e iglansang te krus ka Anak te Manama wey egpeyilawan diye te kasuluhan.</para>
  <para style="p">
    <verse number="7" style="v" />Na, sikanta se me etew, iyan ta egkeilingan ka tane. Emun ke malasi eg-urani ka tane ne egpakapatubu te meupiya ne pinamula wey egkapulusan te seeye se migpamula, impanalanginan naa te Manama ka sika ne tane. <verse number="8" style="v" /><note caller="-" style="x"><char style="xo" closed="false">6:8: </char><char style="xt" closed="false">Hin 3:17-18.</char></note> Piru ke duhiyen de ne hilamunen ka igpatubu kayi, ware karuan te sika ne tane wey igdilus e te Manama, ne egkataman, egsilaban e.</para>
  <para style="p">
    <verse number="9" style="v" />Minsan iling due ka inlalag ney, me pinalangge ku ne me suled, piru nakamemalehet key ne meupiya pad dutu ka egkeulaula niyu tenged te me panalangin ne egpakaruma te kaluwasan niyu. <verse number="10" style="v" />Su matareng ne talaggukum ka Manama. Kene din egkalingawan ka me himu niyu wey ka geyinawa ne impakita niyu kandin pinaahi te pegbulig niyu te keet-etawan din. Ne minsan kuntee, egpabulus kew pad ne egbulig kandan. <verse number="11" style="v" />Ne iyan ney igkeupii ne egpabulus ka kaali-ali te tagse sabeka kaniyu ne eggimu te iling due taman te katammanan, eyew egkamalehet ka egpallatengen niyu. <verse number="12" style="v" />Keilangan ne kene kew papepehul, ke kene, ilingi niyu seeye se nakarawat e te insaad te Manama tenged su migpabulus sikandan ne migpalintutuu wey ware sikandan napeleyi ne egtetahad.</para>
  <para style="s">Egkatuman iya ka saad te Manama</para>
  <para style="p">
    <verse number="13" style="v" />Sumsumana niyu ka timpu ne migsaad ka Manama ki Abraham. Ne puun su ware egpakalabew te Manama, ware sikandin migpahunlibet te duma ne ngaran eyew igpamalehet din ka insaad din, ke kene, ka kandin mismu ne ngaran ka impahunlibetan din. <verse number="14" style="v" /><note caller="-" style="x"><char style="xo" closed="false">6:14: </char><char style="xt" closed="false">Hin 22:16-17.</char></note> Migkahi sikandin, “Egpanalanginan ku iya sikeykew wey egpabugbuhalen ka.” <verse number="15" style="v" />Ne tenged su ware napeleyi si Abraham ne migtetahad, narawat din ka insaad te Manama. <verse number="16" style="v" />Na, emun ke egpahunlibet ka sabeka ne etew, iyan din igpahunlibet ka labew pad kandin. Ne puun te seini ne pegpamalehet, egkewusey e ka me apulanan te me etew. <verse number="17" style="v" />Iling ded degma ka innimu te Manama te pegsaad din. Migpahunlibet sikandin te pegsaad din eyew igpakita rin te seeye se egpakarawat te insaad din, ne kene iya egkabalbalawan ka katuyuan din. <verse number="18" style="v" />Ne ka daruwa ne innimu te Manama, ka pegsaad din wey ka pegpahunlibet din, kene iya egkabalbalawan su kene egkaayun ne eg-uubat ka Manama. Purisu sikanta se nakaaput e te Manama, egkabagget ki ne kene egleke te impallateng ta ne me panalangin ne insaad din kanta. <verse number="19" style="v" /><note caller="-" style="x"><char style="xo" closed="false">6:19: </char><char style="xt" closed="false">Lib 16:2.</char></note> Ka seini ne pegpallateng, ka egpekeehet te pegpalintutuu ta,<note caller="+" style="f"><char style="fr" closed="false">6:19 </char><char style="ft" closed="false">Te Grigu: palibehat te gimukud.</char></note> tenged su klaru iya ne egkarawat ta ka insaad te Manama kanta. Tenged te pegpallateng ta, hendue te nakaseled kid e diye te ugpaan te Manama iling te pegseled te Labew ne Talagpanubad diye te matulus ne sinabeng ne in-eletan te makepal ne kurtina. <verse number="20" style="v" /><note caller="-" style="x"><char style="xo" closed="false">6:20: </char><char style="xt" closed="false">Sal 110:4.</char></note> Ne miggun-e e si Hisus diye te langit eyew egpangatubang para kanta su neyimu sikandin ne Labew ne Talagpanubad te ware egtamanan, iling ki Milkisidik ne talagpanubad dengan.</para>
  <chapter number="7" style="c" />
  <para style="s">Ka talagpanubad ne si Milkisidik</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">7:1-2: </char>
      <char style="xt" closed="false">Hin 14:17-20.</char>
    </note> Ne si Milkisidik ka Hari dengan diye te Salim wey ka talagpanubad degma te Amana ne Mabantug ne Manama. Sikandin ka migsinug-ung te peg-uli ni Abraham te migbubunu ne nakapanalu te me Hari, wey ka migpanalangin kandin. <verse number="2" style="v" />Ne imbehey ni Abraham ki Milkisidik ka igkasapulu ne baad te langun ne naawi din te pegbubunu. Ka kaluwasan te ngaran ne Milkisidik, “matareng ne Hari.” Ne tenged su iyan kaluwasan te inged ne Salim ne migharian din ka “keupianan,” egngaranan ded man-e sikandin te “Hari te keupianan.” <verse number="3" style="v" />Ware nasulat ka meyitenged te amey rin, iney rin, wey me kaap-apuan din. Ware degma nasulat ka meyitenged te peglesut din wey ka pegpatey rin. Iling sikandin te Anak te Manama ne ware bunsuranan wey ware katammanan tenged su egpabulus sikandin ne talagpanubad te ware egtamanan.</para>
  <para style="p">
    <verse number="4" style="v" />Ne sumsumana niyu kamenu kabantug si Milkisidik. Su minsan mabantug ka kaap-apuan ta ne si Abraham, migbehey ma kandin te igkasapulu ne baad te langun ne naawi din te pegbubunu. <verse number="5" style="v" /><note caller="-" style="x"><char style="xo" closed="false">7:5: </char><char style="xt" closed="false">Num 18:21.</char></note> Ne sumale te Balaud ni Muwisis, insuhu ka me talagpanubad ne kabuhalan ni Libi ne iyan egpanguwa te igkasapulu ne baad puun te me duma ran ne me Hudiyu, minsan kabuhalan sikandan langun ni Abraham. <verse number="6" style="v" />Piru si Milkisidik, minsan kene ne kabuhalan ni Libi, nakarawat sikandin te igkasapulu puun ki Abraham, wey sikandin ka migpanalangin ki Abraham, minsan si Abraham mule ka migsaaran te Manama. <verse number="7" style="v" />Ne nakataha ka langun ne iyan subla ne labew ka migpanalangin du te seeye se impanalanginan. <verse number="8" style="v" />Ne meyitenged te me talagpanubad ne kabuhalan ni Libi ne iyan egdawat te igkasapulu ne baad, me etew re sikandan ne egpamatey. Piru sumale te Kasulatan, hendue te ware mule migpatey si Milkisidik ka migdawat te igkasapulu ne baad. <verse number="9" style="v" />Egpakakahi ki te minsan si Libi, ne iyan egdawat te igkasapulu, migbehey red degma te igkasapulu diye te ki Milkisidik pinaahi ki Abraham. <verse number="10" style="v" />Su minsan ware pad neetew si Libi te pegsinug-ung ni Milkisidik ki Abraham, piru duen e sikandin te lawa te kaapuan din ne si Abraham.</para>
  <para style="s">Labew si Hisus te duma ne talagpanubad</para>
  <para style="p">
    <verse number="11" style="v" />Na, emun ke namatareng e perem ka me Hudiyu pinaahi te himu te me talagpanubad ne kabuhalan ni Libi ne iyan mig-uyan te Balaud diye te kandan, kenad e perem keilangan ne duen pad lein ne talagpanubad. Piru duen en iya lein ne talagpanubad ne egpekeiling ki Milkisidik, ne kene mule ne iling ki Aarun ne kabuhalan ni Libi. <verse number="12" style="v" />Ne emun ke egkabullasan ka me talagpanubad te kenad e ne kabuhalan ni Libi, keilangan degma ne egkabullasan ka Balaud. <verse number="13-14" style="v" />Ka malehet due, ka Magbebaye ta ne egkahiyen ku kayi, kene ne kabuhalan ni Libi, su ki Huda. Ne ka tribu ni Huda, warad iya nahuhud ni Muwisis dengan ne diye egpuun te sika ne tribu ka egkeyimu ne talagpanubad.</para>
  <para style="p">
    <verse number="15" style="v" />Ne amana naklaru seini se ingkahi ney su due lein ne talagpanubad ne migginguma ne nekeiling ki Milkisidik. <verse number="16" style="v" />Ware sikandin neyimu ne talagpanubad sumale te Balaud ne iyan de egkeyimu ne talagpanubad ka kabuhalan ni Libi, ke kene, pinaahi te geem te umul rin ne kene egkataman. <verse number="17" style="v" /><note caller="-" style="x"><char style="xo" closed="false">7:17: </char><char style="xt" closed="false">Sal 110:4.</char></note> Su nasulat diye te Kasulatan ka meyitenged kandin, “Talagpanubad ka te ware egtamanan iling ki Milkisidik ne talagpanubad dengan.” <verse number="18" style="v" />Purisu indapig e te Manama ka sika se tapey ne balaud tenged su ware karuan due. <verse number="19" style="v" />Su kene ki egkeyimu ne matareng pinaahi te pegtuman te Balaud. Piru imbehayan ki te Manama te iyam ne paahi, ne pinaahi rue egpakaparani kid e kandin.</para>
  <para style="p">
    <verse number="20" style="v" />Ne kene ne sikan de su due degma saad te Manama eyew egkapamalehetan ka seeye se iyam ne paahi. Piru ware mule saari te Manama te iling due ka me kabuhalan ni Libi te neyimu sikandan ne me talagpanubad. <verse number="21" style="v" /><note caller="-" style="x"><char style="xo" closed="false">7:21: </char><char style="xt" closed="false">Sal 110:4.</char></note> Piru te neyimu e si Hisus ne talagpanubad, migsaad mule ka Manama, su due nasulat ne miggenendue,</para>
  <para style="q1">“Migsaad ka Magbebaye ne Manama ne,</para>
  <para style="q1">‘Talagpanubad ka te ware egtamanan,’</para>
  <para style="q1">wey kene egkabalbalawan ka suman-suman din.”</para>
  <para style="m">
    <verse number="22" style="v" />Purisu, tenged te sika ne saad, neyimu si Hisus ne kasihuruwan te iyam ne kasabutan ne subla pad ne meupiya.</para>
  <para style="p">
    <verse number="23" style="v" />Ne timul pad due, masulug ka me talagpanubad dengan su emun ke egpatey ka sabeka, keilangan ne egliwanan sikandin su eyew ka himu te me talagpanubad, egpakapabulus. <verse number="24" style="v" />Piru puun su egkeuyag mule si Hisus te ware egtamanan, kene egliwanan sikandin isip talagpanubad. <verse number="25" style="v" />Purisu, egpakaluwas sikandin te ware egtamanan te seeye se egparani te Manama pinaahi kandin. Su egkeuyag sikandin te ware egtamanan eyew iyan egpataliware te Manama wey te me etew.</para>
  <para style="p">
    <verse number="26" style="v" />Ne sikandin ka Labew ne Talagpanubad ne ingkeilangan ta. Su matulus sikandin, ne ware sale wey malinis. Kene ne iling sikandin te makasesale, wey imbatun e sikandin diye te langit. <verse number="27" style="v" /><note caller="-" style="x"><char style="xo" closed="false">7:27: </char><char style="xt" closed="false">Lib 9:7.</char></note> Kene ne keilangan ne egpanubad si Hisus tagse aldew iling te duma ne labew ne me talagpanubad. Miggun-aan dan himuwa seini para te kandan mismu ne sale, ne igkarangeb, para te sale te duma ne me etew. Piru si Hisus, kasabeka rin de mule ipanubad ka pegkeetew rin para te sale te me etew. <verse number="28" style="v" />Ka in-alam ne labew ne me talagpanubad sumale te Balaud ni Muwisis, me etew re degma sikandan ne mahuye. Piru sumale te saad te Manama ne innimu rin te pegkapenga rin ibehey ka Balaud, in-alam din ka Anak din ne ware seyyup ne egkeyimu ne talagpanubad te ware egtamanan.</para>
  <chapter number="8" style="c" />
  <para style="s">Si Hisus ka Labew ne Talagpanubad ta</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">8:1: </char>
      <char style="xt" closed="false">Sal 110:1.</char>
    </note> Na, seini ka igpasabut te ingkahi ney kaniyu: duen e Labew ne Talagpanubad ta ne diyad e te langit, ne diye migpinnuu sikandin te igkakawanan<note caller="+" style="f"><char style="fr" closed="false">8:1 </char><char style="ft" closed="false">Sumale te tuluuwen te me Hudiyu, ka talahuren de ne etew ka egpakapinnuu diye te igkakawanan te mabantug ne etew.</char></note> te trunu te Amana ne Maresen ne Manama. <verse number="2" style="v" />Egpamakey sikandin isip Labew ne Talagpanubad diye te matulus ne ugpaan te Manama ne diye te langit ne malehet ne simbaan su kene ne impasasindeg te me etew, ke kene, innimu mule te Manama. <verse number="3" style="v" />Ne tenged su keilangan ne egbehey te dasag wey te igpanubad diye te Manama ka tagse labew ne talagpanubad, keilangan ne due degma igpanubad te kanta ne Labew ne Talagpanubad. <verse number="4" style="v" />Emun ke kayi sikandin te ampew te tane, kene ne talagpanubad sikandin, su duen e me talagpanubad ne egpanubad sumale te Balaud ni Muwisis. <verse number="5" style="v" /><note caller="-" style="x"><char style="xo" closed="false">8:5: </char><char style="xt" closed="false">Iks 25:40.</char></note> Ka impamakayan dan ne matulus ne balungbalung, in-ilingan de sika wey alung de te ugpaan te Manama ne diye te langit. Su, te timpu ne igpes-ek e ni Muwisis sika, impanpanayan e sikandin te Manama te migkahi, “Keilangan ne eggimuwen nu ka langun iling te impakita ku keykew diye te bubungan.” <verse number="6" style="v" />Piru ka himu ni Hisus, subla pad ne meupiya du te himu te seeye se duma ne talagpanubad puun su ka iyam ne kasabutan ne impataliwaraan din, subla pad ne meupiya du te tapey ne kasabutan. Iyan nakameupiya te iyam ne kasabutan, su diye sika egligkat te subla pad ne meupiya ne me saad.</para>
  <para style="p">
    <verse number="7" style="v" />Su ke ware pad perem kulang te seeye se an-anayan ne kasabutan, kenad perem keilangan ne egliwanan te igkarangeb ne kasabutan. <verse number="8" style="v" /><note caller="-" style="x"><char style="xo" closed="false">8:8-12: </char><char style="xt" closed="false">Hir 31:31-34 (LXX).</char></note> Piru nakita te Manama ne nakulangan ka me etew ne mig-ikul perem te an-anayan ne kasabutan. Purisu migkahi sikandin,</para>
  <para style="q1">“Egginguma ka timpu, kahi te Magbebaye ne Manama, ne eggimuwen ku ka iyam ne kasabutan diye te me kabuhalan ni Israil wey diye te tribu ni Huda.</para>
  <para style="q1">
    <verse number="9" style="v" />Ne seini, kene ne iling te kasabutan ne innimu ku diye te me kaap-apuan dan te ingkitkit ku sikandan te peg-awe dan diye te inged ne Ihiptu.</para>
  <para style="q1">Ware dan tumana ka sika ne kasabutan,</para>
  <para style="q2">purisu imbalahad ku sikandan, kahi te Magbebaye ne Manama.</para>
  <para style="q1">
    <verse number="10" style="v" />Piru ke egginguma ka sika ne timpu, seini ka iyam ne kasabutan ne eggimuwen ku diye te kabuhalan ni Israil, kahi te Magbebaye ne Manama: igtahu ku ka me balaud ku diye te suman-suman dan, wey igsulat ku seini diye te pusung dan.</para>
  <para style="q1">Manama ad nikandan, wey keet-etawan kud e degma sikandan.</para>
  <para style="q1">
    <verse number="11" style="v" />Te sika ne timpu, kenad e ne keilangan ne egpanulu ka sabeka ne etew te me duma rin wey ke me suled din te keilangan ne egpekeila sikandan te Manama.</para>
  <para style="q1">Su sikandan langun, egpekeila keddiey ligkat te kene ne impurtanti ne etew peendiye te subla ne mabantug.</para>
  <para style="q1">
    <verse number="12" style="v" />Su egpasayluwen ku sikandan te mareet ne me himu ran, wey kene kud e egsumsumanen ka me sale dan.”</para>
  <para style="m">
    <verse number="13" style="v" />Ne tenged te ingngaranan te Manama te “iyam” ka seini ne kasabutan, klaru e ne tapey e ka an-anayan ne kasabutan. Ne sika, kenad e egkahamit wey kene egkaluhey, egkaawe e.</para>
  <chapter number="9" style="c" />
  <para style="s">Ka pegsimba te timpu te an-anayan ne kasabutan</para>
  <para style="p">
    <verse number="1" style="v" />Na, minsan ka an-anayan ne kasabutan, due me balaud meyitenged te pegsimba te Manama. Ne due degma matulus ne balungbalung ne innimu ran kayi te ampew te tane eyew egsimbaan. <verse number="2" style="v" /><note caller="-" style="x"><char style="xo" closed="false">9:2: a </char><char style="xt" closed="false">Iks 26:1-30; </char><char style="xo" closed="false">b </char><char style="xt" closed="false">Iks 25:31-40; </char><char style="xo" closed="false">c </char><char style="xt" closed="false">Iks 25:23-30.</char></note> Seeye se balungbalung, due daruwa ne sinabeng. Ka an-anayan ne sinabeng, egngaranan te “Matulus ne Sinabeng.” Ne dutu nakatahu ka sulu, ka lamisa, wey ka me paan ne igpanubad diye te Manama. <verse number="3" style="v" /><note caller="-" style="x"><char style="xo" closed="false">9:3: </char><char style="xt" closed="false">Iks 26:31-33.</char></note> Ka igkarangeb ne sinabeng ne diye te limang te makepal ne kurtina, egngaranan te “Subla ne Matulus ne Sinabeng.” <verse number="4" style="v" /><note caller="-" style="x"><char style="xo" closed="false">9:4: a </char><char style="xt" closed="false">Iks 30:1-6; </char><char style="xo" closed="false">b </char><char style="xt" closed="false">Iks 25:10-16; </char><char style="xo" closed="false">c </char><char style="xt" closed="false">Iks 16:33; </char><char style="xo" closed="false">d </char><char style="xt" closed="false">Num 17:8-10; </char><char style="xo" closed="false">e </char><char style="xt" closed="false">Iks 25:16; Diy 10:3-5.</char></note> Te sika ne sinabeng, diye ipanahu ka bulawan ne altar ne tutunganan te insinsu wey ka kaban te kasabutan ne imbulitan te bulawan. Ne diye naa degma itahu te kaban ka banga ne bulawan ne intahuan te egkeenen ne egngaranan te “mana”, ka migpangabukad ne tuked ni Aarun, wey ka daruwa ne malumpayag ne batu ne insulatan te Sapulu ne Suhu. <verse number="5" style="v" /><note caller="-" style="x"><char style="xo" closed="false">9:5: </char><char style="xt" closed="false">Iks 25:18-22.</char></note> Ne diye te supe te kaban, due innimu re te etew ne daruwa ne panalihan ne egngaranan te “kirubin” ne palinneu te due ka Manama. Migpatangkeey sikandan ne impamekal ka me pakpak dan diye te dibabew te supe te kaban. Ne diye naa te natel-eban te me pakpak egpasayluwa te Manama ka me sale te me etew. Piru kene ney pad igpakapasabut kuntee kaniyu seini se langun.</para>
  <para style="p">
    <verse number="6" style="v" />
    <note caller="-" style="x">
      <char style="xo" closed="false">9:6: </char>
      <char style="xt" closed="false">Num 18:2-6.</char>
    </note> Te nateil e seeye se langun, henduen pad ne nakaseled ka me talagpanubad te tagse aldew diye te an-anayan ne sinabeng eyew te peggimu te katungdanan dan. <verse number="7" style="v" /><note caller="-" style="x"><char style="xo" closed="false">9:7: </char><char style="xt" closed="false">Lib 16:2-34.</char></note> Piru iyan de egpakaseled ka labew ne talagpanubad diye te igkarangeb ne sinabeng, wey kasabeka re egpakaseled sikandin te tagse leg-un. Te sika ne timpu, keilangan ne eg-uyanen din ka langesa te ayam ne igpanubad din diye te Manama para te sale din wey te sale te me etew ne ware dan nataheyi. <verse number="8" style="v" />Pinaahi te seini se langun, migpanulu ka Panisingan te Manama ne kene egpakaparani ka me etew diye te tangkaan te Manama taheed te eg-ikul pad sikandan te me suhu diye te an-anayan ne kasabutan.<note caller="+" style="f"><char style="fr" closed="false">9:8 </char><char style="ft" closed="false">Te Grigu: ware pad ipataha ka bayaanan peendiye te Amana ne Matulus ne Sinabeng taheed te migsasindeg pad ka balungbalung te tapey ne tuluuwen.</char></note> <verse number="9" style="v" />Ka sika langun, panunggilingan de te seeye ne timpu. Su ka igpanubad wey ka igbehey diye te Manama, kene egpakalinis te kunsinsya te egmanimba. <verse number="10" style="v" />Su meyitenged de seeye te egkakeen, inumen, wey te nalein-lein ne peglinis te lawa. Meyitenged de te lawa ka sika ne me balaud wey egkataman de te timpu te iyam ne kasabutan.</para>
  <para style="s">Ka langesa ni Kristu ka nakapamalehet te iyam ne kasabutan</para>
  <para style="p">
    <verse number="11" style="v" />Piru miggingume e si Kristu ka Labew ne Talagpanubad te iyam ne kasabutan ne subla pad ne meupiya du te tapey. Nakaseled sikandin te subla pad ne meupiya wey subla pad ne matulus ne ugpaan ne ware himuwa te etew su kene ma ne kayi te ampew te tane. <verse number="12" style="v" />Pegseled ni Kristu diye te matulus ne ugpaan ne diye te langit, kene ne langesa te me kambing wey ke nati te baka ka in-uyan din su ka kandin mismu ne langesa pinaahi te kamatayen din, ne puun due, nakuwa rin ka kaluwasan ta ne ware egtamanan. Ne kasabeka re sikandin migseled diye wey warad e mig-abey. <verse number="13" style="v" /><note caller="-" style="x"><char style="xo" closed="false">9:13: a </char><char style="xt" closed="false">Lib 16:15-16; </char><char style="xo" closed="false">b </char><char style="xt" closed="false">Num 19:9,17-19.</char></note> Sumale te tapey ne kasabutan, emun ke due etew ne in-isip ne malindit su nakasamsam te minatey, keilangan ne egpabesikan te langesa te kambing wey ke turu ne baka wey te igmuk te intutung ne beyan ne baka eyew egkeyimu ne malinis ka lawa rin diye te tangkaan te Manama. <verse number="14" style="v" />Ke egpakalinis ma te iling due ka langesa te me mananap, subla pad ka langesa ni Kristu! Su pinaahi te geem te ware egtamanan ne Panisingan te Manama, impanubad ni Kristu diye te Manama ka pegkeetew rin ne ware sale. Ka langesa rin ka egpakalinis te kunsinsya ta ne egligkat te himu ne iyan egpuunan ne egpakapariyu ki te Manama. Eglinisan din sika su eyew egpakapamakey ki te manekal ne Manama.</para>
  <para style="p">
    <verse number="15" style="v" />Purisu, si Kristu ka tigpataliware te me etew wey te Manama te iyam ne kasabutan. Su pinaahi te kamatayen din, nalekat din e ka me etew puun te me sale dan ne neyimu ran te an-anayan ne kasabutan. Innimu rin sika su eyew seeye se in-alam te Manama, egpakarawat te insaad din ne keupianan ne ware egtamanan.</para>
  <para style="p">
    <verse number="16" style="v" />Na, ke due migpeyimu te kasabutan, keilangan ne igpapitew ka eggimatayan ne igpanubad eyew egkapamalehetan ka kasabutan. <verse number="17" style="v" />Su ka kasabutan, wey re egkapamaleheti ke due egkeyimatayan, ne ware karuan due ke ware pad neyimatayi ka igpanubad. <verse number="18" style="v" />Purisu minsan seeye se an-anayan ne kasabutan, ware perem napamaleheti ke ware langesa ne impatihis. <verse number="19" style="v" /><note caller="-" style="x"><char style="xo" closed="false">9:19-20: </char><char style="xt" closed="false">Iks 24:6-8.</char></note> Su pegkapenga inangen ni Muwisis ka intiru ne Balaud diye te langun ne etew, ingkuwa rin e ka langesa te nati te baka wey te kambing duma te weyig. Impabesikan din ka insulatan te me balaud duma te langun ne etew ne iyan inggamit ka sugpang te kayu ne isupu wey ka intinaan te malalab-lalab ne bulbul te karniru. <verse number="20" style="v" />Ne migkahi sikandin, “Seini ka langesa ne igpamalehet te kasabutan ne igpatuman te Manama kaniyu.” <verse number="21" style="v" /><note caller="-" style="x"><char style="xo" closed="false">9:21: </char><char style="xt" closed="false">Lib 8:15.</char></note> Ne impabesbesikan din degma ka matulus ne balungbalung wey ka langun ne tahu ne egkahamit te pegpanubad te Manama. <verse number="22" style="v" /><note caller="-" style="x"><char style="xo" closed="false">9:22: </char><char style="xt" closed="false">Lib 17:11.</char></note> Sumale te Balaud ni Muwisis, ka langun, bayew iya egkalinisi te langesa. Ne wey re egkapasaylu ka me sale ke igpatihis ka langesa te igpanubad.</para>
  <para style="p">
    <verse number="23" style="v" />Purisu, keilangan ne egkalinisan seeye se impeiling de te ugpaan diye te langit pinaahi te pegpabesik-besik te langesa te ayam. Piru ka malehet ne ugpaan te Manama diye te langit, keilangan ne subla pad ne meupiya ka igpanubad du te langesa te ayam. <verse number="24" style="v" />Su ware migseled si Kristu diye te matulus ne balungbalung ne impeiling de te malehet ne ugpaan te Manama wey innimu re te etew, ke kene, ka langit mismu ka inseleran din. Ne diyad e kuntee sikandin te tangkaan te Manama eyew egpangatubang para kanta. <verse number="25" style="v" />Ka labew ne talagpanubad te me Hudiyu, migseled diye te Subla ne Matulus ne Sinabeng te tagse leg-un ne mig-uyan te langesa te ayam. Piru si Kristu mule, kene ne iyan din inseled diye te langit ne eyew layun din igpanubad ka kandin ne lawa. <verse number="26" style="v" />Su ke iling ma rue, keilangan ne layun perem sikandin egpatey puun te peggimu te kalibutan. Piru te timpu ne napenge e ka an-anayan ne kasabutan, kasabeka re sikandin miggendini eyew te peg-awe te sale ta pinaahi te pegpanubad din te kandin ne lawa wey kene din e eg-abayan eggimuwa seini. <verse number="27" style="v" />Ka me etew, kasabeka re iya egpatey wey egkataman eggukuman e sikandan te Manama. <verse number="28" style="v" /><note caller="-" style="x"><char style="xo" closed="false">9:28: </char><char style="xt" closed="false">Isa 53:12.</char></note> Ne iling naan ded degma, migpatey si Kristu te kasabeka re eyew te peg-awe te me sale te me etew. Ne eggendini man-e sikandin ne kenad en iyan din tuyu ka peg-awe te me sale, ke kene, ka pegluwas te seeye se mabagget ne egtetahad te peglibed din.</para>
  <chapter number="10" style="c" />
  <para style="s">Ka kamatayen ni Kristu ka egpakaawe te sale</para>
  <para style="p">
    <verse number="1" style="v" />Ka Balaud ni Muwisis, alung de te me panalangin ne egginguma pinaahi ki Kristu wey kene ne iling sika te seeye se malehet ne panalangin. Purisu, kene egpakamatareng ka Balaud pinaahi te pegpanubad layun te tagse leg-un te seeye se migparani te Manama. <verse number="2" style="v" />Su emun ke nalinisan e perem te me sale dan ka seeye se migpamakey te Manama, kene perem sikandan egkunsinsya te me sale dan, wey kene perem ne keilangan ne eg-abey pad sikandan egpanubad. <verse number="3" style="v" />Piru seini se pegpanubad dan, egpasuman-suman de kandan te me sale dan te tagse leg-un. <verse number="4" style="v" />Su kene egkaayun ne egpakaawe te me sale ka igpanubad dan ne langesa te turu ne baka wey te kambing.</para>
  <para style="p">
    <verse number="5" style="v" />
    <note caller="-" style="x">
      <char style="xo" closed="false">10:5-7: </char>
      <char style="xt" closed="false">Sal 40:6-8 (LXX).</char>
    </note> Purisu, te timpu ne miggendini si Kristu kayi te ampew te tane, migkahi sikandin diye te Manama,</para>
  <para style="q1">“Ka impanubad dan wey ka inhalad dan keykew, ware nu iya ikeupii, piru imbehayan a nikeykew te lawa ne igpanubad ku.</para>
  <para style="q1">
    <verse number="6" style="v" />Su ka me ayam ne intutung dan wey ka impanubad dan para te me sale dan, ware nakapahale keykew.</para>
  <para style="q1">
    <verse number="7" style="v" />Nataman, migkahi e man-e si Kristu, ‘Seini a, Manama, eyew te pegtuman te pegbuut nu sumale te nasulat te Kasulatan meyitenged keddi.’ ”</para>
  <para style="m">
    <verse number="8" style="v" />Dutu te an-anayan, migkahi si Kristu, “Ka impanubad dan wey ka inhalad dan, ka intutung dan ne ayam, wey ka impanubad dan para te me sale dan, ware nu iya ikeupii wey ware nakapahale keykew.” <verse number="9" style="v" />Ne mig-abey man-e sikandin ka migkahi, “Seini a eyew te pegtuman te igkeupii nu.” Sikan naa, indapig te Manama ka an-anayan ne paahi te peg-awe te sale wey inliwanan din te igkarangeb. <verse number="10" style="v" />Ne tenged su natuman ni Hisu Kristu ka pegbuut te Manama, namatulus kid e pinaahi te kasabeka re ne pegpanubad te lawa rin.</para>
  <para style="p">
    <verse number="11" style="v" />
    <note caller="-" style="x">
      <char style="xo" closed="false">10:11: </char>
      <char style="xt" closed="false">Iks 29:38.</char>
    </note> Ka tagse talagpanubad, diye egsasindeg te altar te tagse aldew wey eglibed-libed egbehey te iling ded ne igpanubad. Piru seeye se igpanubad dan, kene iya egpakaawe te sale te me etew. <verse number="12" style="v" /><note caller="-" style="x"><char style="xo" closed="false">10:12-13: </char><char style="xt" closed="false">Sal 110:1.</char></note> Piru si Kristu, kasabeka re mule migbehey te kandin ne lawa ne igpanubad para te me sale ta. Nataman, migpinnuu e sikandin diye te igkakawanan<note caller="+" style="f"><char style="fr" closed="false">10:12 </char><char style="ft" closed="false">Sumale te tuluuwen te me Hudiyu, ka talahuren de ne etew ka egpakapinnuu diye te igkakawanan te mabantug ne etew.</char></note> te Manama. <verse number="13" style="v" />Ne diyad e sikandin egtetahad taman te eggimuwen e ne diekanan din ka me kuntere din. <verse number="14" style="v" />Su pinaahi te seeye se kasabeka re ne pegpanubad, immatareng din te ware egtamanan ka me etew ne immatulus e.</para>
  <para style="p">
    <verse number="15" style="v" />Impamalehetan degma seini te Panisingan te Manama, su migkahi ma sikandin,</para>
  <para style="q1">
    <verse number="16" style="v" />
    <note caller="-" style="x">
      <char style="xo" closed="false">10:16: </char>
      <char style="xt" closed="false">Hir 31:33.</char>
    </note> “Ke egginguma ka seeye ne timpu, seini ka iyam ne kasabutan ne eggimuwen ku diye te kandan, kahi te Magbebaye ne Manama:</para>
  <para style="q1">Igtahu ku ka me balaud ku diye te me pusung dan, wey igsulat ku seini diye te suman-suman dan.”</para>
  <para style="m">
    <verse number="17" style="v" />
    <note caller="-" style="x">
      <char style="xo" closed="false">10:17: </char>
      <char style="xt" closed="false">Hir 31:34.</char>
    </note> Ne migkahi pad man-e sikandin, “Kene kud e egsumsumanen ka me sale dan wey ka mareet ne me himu ran.” <verse number="18" style="v" />Ne tenged su napasaylu e ka me sale, kenad e ne keilangan ne egpanubad pad.</para>
  <para style="s">Kene kew leke te pegpalintutuu niyu</para>
  <para style="p">
    <verse number="19" style="v" />Purisu me suled, pinaahi te langesa ni Hisus, kene kid egkehe ne egparani diye te tangkaan te Manama.<note caller="+" style="f"><char style="fr" closed="false">10:19 </char><char style="ft" closed="false">Te Grigu: egseled diye te Subla ne Matulus ne Sinabeng.</char></note> <verse number="20" style="v" />Su pinaahi te impanubad ne lawa rin ne egpekeiling te makepal ne kurtina diye te timplu ne nabindas, inlukatan din para kanta ka iyam ne egbayaan eyew egpakaangken ki te umul ne ware egtamanan. <verse number="21" style="v" />Ne kuntee, duen e Labew ne Talagpanubad ta ne mig-uyan te keet-etawan te Manama. <verse number="22" style="v" /><note caller="-" style="x"><char style="xo" closed="false">10:22: </char><char style="xt" closed="false">Lib 8:30; Isi 36:25.</char></note> Purisu, keilangan ne egparani ki te Manama te ware minsan deisek ne pegduwa-ruwa<note caller="+" style="f"><char style="fr" closed="false">10:22 </char><char style="ft" closed="false">Te Grigu: malehet ne pusung.</char></note> duma te malehet ne pegpalintutuu ne egpuun te pusung ta. Su hendue te impatihisan e te langesa ni Kristu ka me pusung ta eyew kene kid e egkunsinsya, wey nalu-luan e te malinis ne weyig ka me lawa ta. <verse number="23" style="v" />Egdesdesenan ta ka impallateng ta wey kene ki egduwa-ruwa, su egkasalihan ka Manama ne migsaad kanta. <verse number="24" style="v" />Egsuman-suman ki ke egmenuwen ta te egbanasal ne egpaheyinaweey ka tagse sabeka wey eggimu te meupiya. <verse number="25" style="v" />Kene ta eg-engkeran ka nabatasan ta ne peglibulung, ne kene ne iling te innimu te duma, ke kene, egpabanasaley ki labi e te nakanengneng kid e ne mahaan egginguma ka aldew te peglibed te Magbebaye.</para>
  <para style="p">
    <verse number="26" style="v" />Su emun ke nakataha kid e te kamalehetan ne nasi ki re iya egpabulus ne egpakasale, warad e lein ne igpanubad ne egpakaawe te me sale ta. <verse number="27" style="v" /><note caller="-" style="x"><char style="xo" closed="false">10:27: </char><char style="xt" closed="false">Isa 26:11 (LXX).</char></note> Piru iyan te naan de igkeipeng ka makaaldek-haldek ne peggukum te Manama kanta, wey ka iiniti ne hapuy ne igsilab te me kuntere din. <verse number="28" style="v" /><note caller="-" style="x"><char style="xo" closed="false">10:28: </char><char style="xt" closed="false">Diy 17:6; 19:15.</char></note> Na, dengan ne timpu, ke due sabeka ne etew ne egpakasupak te Balaud ni Muwisis, eggimatayan sikandin te ware pegkeyid-u ke due daruwa wey ke tatelu naa ne egpamalehet te nakasale iya sikandin. <verse number="29" style="v" /><note caller="-" style="x"><char style="xo" closed="false">10:29: </char><char style="xt" closed="false">Iks 24:8.</char></note> Ne sumsumana niyu kamenu karakel ka legpad ne eleg te seeye se etew ne egdeeg-deeg te Anak te Manama wey mig-isip ne ware karuan te langesa ne nakapamaresen te kasabutan ne iyan degma nakalinis kandin, wey inlemetan din ka Panisingan te Manama ne iyan mig-uyan te hid-u rin. <verse number="30" style="v" /><note caller="-" style="x"><char style="xo" closed="false">10:30: a </char><char style="xt" closed="false">Diy 32:35; </char><char style="xo" closed="false">b </char><char style="xt" closed="false">Diy 32:36.</char></note> Su nakanengneng kid te migkahi ka Manama, “Sikeddiey ka egsuli wey ka egbales.” Duen pad nasulat ne miggenendue, “Eggukuman te Manama ka kandin ne keet-etawan.” <verse number="31" style="v" />Makaaldek-haldek iya ke iyan eglegpad ka manekal ne Manama.</para>
  <para style="p">
    <verse number="32" style="v" />Sumsumana niyu ka seeye ne timpu te iyam kew pad nalayahi meyitenged ki Kristu. Minsan nakabaye kew te masalig ne me keyirapan, piru nakasasindeg kew red. <verse number="33" style="v" />Sengekakuwa, inlemetan kew wey imbaybayaran diye te tangkaan te me etew. Ne sengekakuwa ne migduma kew te seeye se nabaybayaran. <verse number="34" style="v" />Su neyid-u kew te me duma niyu ne naprisu. Ne minsan in-ahawan kew te langun ne me kasangkapan niyu, indawat niyu seini duma te kahale tenged su nakanengneng kew ne duen pad egkarawat niyu ne subla pad ne meupiya wey egpabulus te ware egtamanan. <verse number="35" style="v" />Purisu, kene niyu engkeri ka pegsalig niyu te Manama su due dakel ne igdasag kaniyu. <verse number="36" style="v" />Keilangan ne eg-antus kew pad eyew egkatuman niyu ka pegbuut te Manama, ne egkataman egkarawat niyu ka insaad din. <verse number="37" style="v" /><note caller="-" style="x"><char style="xo" closed="false">10:37-38: </char><char style="xt" closed="false">Hab 2:3-4 (LXX).</char></note> Su migkahi ka Manama diye te Kasulatan,</para>
  <para style="q1">“Te kene egkaluhey, eggingume e ka egtetaharan niyu,</para>
  <para style="q1">kene eglamu-lamu sikandin.</para>
  <para style="q1">
    <verse number="38" style="v" />Ka keet-etawan ne in-isip ku ne matareng, egkeuyag te ware egtamanan pinaahi te pegpalintutuu ran keddi.</para>
  <para style="q1">Piru ke eg-inniyuhan a nikandan, kena ad egkahale kandan.”</para>
  <para style="m">
    <verse number="39" style="v" />Piru meyitenged kanta, kene ki mule ne iling te me etew ne mig-inniyug e te Manama wey eglegparan e te ware egtamanan, ke kene, egpekeiling ki te me etew ne migpalintutuu wey egkaluwas.</para>
  <chapter number="11" style="c" />
  <para style="s">Ka pegpalintutuu te dengan ne me etew</para>
  <para style="p">
    <verse number="1" style="v" />Na, nekey-a ka pegpalintutuu? Ka pegpalintutuu, iyan sika ka kasihuruwan ne egkatuman iya ka impallateng te etew, wey minsan ware din pad nakita, egpakatahe e sikandin ne egginguma iya sika. <verse number="2" style="v" />Su tenged te pegpalintutuu, indayan te Manama ka me etew dengan. <verse number="3" style="v" /><note caller="-" style="x"><char style="xo" closed="false">11:3: </char><char style="xt" closed="false">Hin 1:1; Sal 33:6,9; Huw 1:3.</char></note> Tenged te pegpalintutuu, natahaan ta ne innimu ka kalibutan pinaahi te lalag te Manama. Purisu seini se egkakita ta, innimu puun te kene ta egkakita.</para>
  <para style="p">
    <verse number="4" style="v" />
    <note caller="-" style="x">
      <char style="xo" closed="false">11:4: </char>
      <char style="xt" closed="false">Hin 4:3-10.</char>
    </note> Tenged te pegpalintutuu, migbehey si Abil diye te Manama te meupiya pad ne impanubad du te ki Kain ne suled din. Impapitew te Manama ne in-isip din si Abil ne matareng su indawat din ka impanubad ni Abil. Ne minsan migpatey e si Abil, egkahuhud pad ka meyitenged te pegpalintutuu rin te Manama.</para>
  <para style="p">
    <verse number="5" style="v" />
    <note caller="-" style="x">
      <char style="xo" closed="false">11:5: </char>
      <char style="xt" closed="false">Hin 5:21-24 (LXX).</char>
    </note> Tenged te pegpalintutuu, ware migpatey si Inuk su imbatun mule sikandin. Warad e kitaa sikandin kayi te tane su imbatun ma te Manama. Ne sumale te Kasulatan, te ware pad batuna si Inuk, ingkahale sikandin te Manama. <verse number="6" style="v" />Ne kene iya egkaayun ne egkahale ka Manama te etew ne ware pegpalintutuu. Su minsan hentew ne egparani te Manama, keilangan ne egpalintutuu ne due iya Manama, wey egdasahan din ka langun ne egpammitew kandin.</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">11:7: </char>
      <char style="xt" closed="false">Hin 6:13-22.</char>
    </note> Tenged te pegpalintutuu, intuman ni Nuwi ka impaney-paney te Manama kandin meyitenged te egkeyitabu keureme, minsan ware din pad nakita seini. Purisu miggimu sikandin te arka eyew egkaluwas sikandin wey ka pamilya rin. Ne puun due, inggukuman te Manama ka me etew kayi te ampew te tane tenged su ware sikandan migpalintutuu. Piru si Nuwi, in-isip mule ne matareng tenged te pegpalintutuu rin.</para>
  <para style="p">
    <verse number="8" style="v" />
    <note caller="-" style="x">
      <char style="xo" closed="false">11:8: </char>
      <char style="xt" closed="false">Hin 12:1-5.</char>
    </note> Tenged te pegpalintutuu, intuman ni Abraham ka inlalag te Manama ne egpeendiyeen te inged ne igbehey kandin te Manama. In-engkeran din ka kandin ne inged minsan ware din nakataha ke hendei lenged ka egpeendiyaan kandin. <verse number="9" style="v" /><note caller="-" style="x"><char style="xo" closed="false">11:9: </char><char style="xt" closed="false">Hin 35:27.</char></note> Tenged te pegpalintutuu, nekeugpe sikandin ne egpekeiling te lapu diye te inged ne insaad te Manama kandin. Ne diye de mig-ugpe sikandin te me balungbalung, iling degma te anak din ne si Isaak wey te apu din ne si Hakub, ne namehayan ded degma te Manama te sika ne saad. <verse number="10" style="v" />Su mig-iman-iman si Abraham ne egpekeugpe te siyudad diye te langit, ne kene egkaawe ne implanu wey impasasindeg te Manama.</para>
  <para style="p">
    <verse number="11" style="v" />
    <note caller="-" style="x">
      <char style="xo" closed="false">11:11: </char>
      <char style="xt" closed="false">Hin 18:11-14; 21:2.</char>
    </note> Tenged man-e te pegpalintutuu, nakaanak pad ensi Abraham minsan amane e ne buyag sikandan wey kenad e perem egpakaanak si Sara ne asawa rin. Migpalintutuu sikandin ne egtumanen te Manama ka insaad din ne egpakaanak iya si Sara. <verse number="12" style="v" /><note caller="-" style="x"><char style="xo" closed="false">11:12: </char><char style="xt" closed="false">Hin 15:5; 22:17; 32:12.</char></note> Purisu, minsan sabeka re ne etew si Abraham ne suble e ne buyag wey kenad e perem egpakaanak, piru sikandin ka egpuunan te me kabuhalan ne iling kasulug te me bituen te langit, wey iling degma te me lelanek diye te ilis te dahat ne kene egkaseel.</para>
  <para style="p">
    <verse number="13" style="v" />
    <note caller="-" style="x">
      <char style="xo" closed="false">11:13: </char>
      <char style="xt" closed="false">Hin 23:4; 1Kru 29:15; Sal 39:12.</char>
    </note> Nammatey re due ka seeye se langun ne etew ne migpalintutuu te Manama, ne ware nakarawat te insaad kandan. Piru iling te nakita ran e ka insaad te Manama kandan wey nahale sikandan. Mig-angken sikandan ne me lapu de wey mahaliyug de kayi te ampew te tane. <verse number="14" style="v" />Ne seini se me etew ne miglalag te iling due, migpeila re iya ne egpammitew sikandan te malehet ne inged dan. <verse number="15" style="v" />Ware dan e sumsumana ka impuunan dan ne inged, su emun ke migsuman-suman pad sikandan due, nanguli e perem sikandan. <verse number="16" style="v" />Piru iyan dan igkeupii mule ka subla pad ne meupiya ne inged, ka inged diye te langit. Purisu kene egkeyilew ka Manama ne eg-angkenen nikandan ne sikandin ka Manama ran, tenged su intahahaan din e sikandan te siyudad diye te langit.</para>
  <para style="p">
    <verse number="17-18" style="v" />
    <note caller="-" style="x">
      <char style="xo" closed="false">11:17: </char>
      <char style="xt" closed="false">Hin 22:1-14.</char>
    </note> Tenged te pegpalintutuu, igpanubad e perem ni Abraham si Isaak te in-el-elehan sikandin te Manama.<note caller="-" style="x"><char style="xo" closed="false">11:18: </char><char style="xt" closed="false">Hin 21:12.</char></note> Ne minsan sikandin ka insaaran te Manama ne ka anak din ka egkeyimu ne egpuunan te me kabuhalan din, piru andam sikandin ne igpanubad ka sabsabeka ne anak din ne si Isaak. <verse number="19" style="v" />Su migpalintutuu sikandin ne minsan egpatey si Isaak piru eg-uyahen ded iya te Manama, purisu hendue te in-uyag ded iya te Manama si Isaak puun te kamatayen<note caller="+" style="f"><char style="fr" closed="false">11:19 </char><char style="ft" closed="false">tenged su ke ware balabahi te Manama si Abraham, neyimatayan din en iya perem ka anak din.</char></note> wey miglibed diye te ki Abraham.</para>
  <para style="p">
    <verse number="20" style="v" />
    <note caller="-" style="x">
      <char style="xo" closed="false">11:20: </char>
      <char style="xt" closed="false">Hin 27:27-29,39-40.</char>
    </note> Tenged te pegpalintutuu, impanalanginan ni Isaak ka daruwa ne anak din ne si Hakub wey si Isaw wey intagne din ka egkeula-ula ran keureme.</para>
  <para style="p">
    <verse number="21" style="v" />
    <note caller="-" style="x">
      <char style="xo" closed="false">11:21: a </char>
      <char style="xt" closed="false">Hin 48:1-20; </char>
      <char style="xo" closed="false">b </char>
      <char style="xt" closed="false">Hin 47:31 (LXX).</char>
    </note> Tenged te pegpalintutuu, impanalanginan ni Hakub ka daruwa ne apu din ne anak ni Husi te ware pad sikandin nabigtawi. Ne migsimba sikandin te Manama ne mig-usengul te tuked din.</para>
  <para style="p">
    <verse number="22" style="v" />
    <note caller="-" style="x">
      <char style="xo" closed="false">11:22: </char>
      <char style="xt" closed="false">Hin 50:24-25; Iks 13:19.</char>
    </note> Tenged te pegpalintutuu, intagne ni Husi te ware pad sikandin nabigtawi ka meyitenged te peg-awe te me kabuhalan ni Israil diye te Ihiptu, wey migpanaha-taha degma sikandin kandan ne igpeuyan ded ka tul-an din te peg-awe dan.</para>
  <para style="p">
    <verse number="23" style="v" />
    <note caller="-" style="x">
      <char style="xo" closed="false">11:23: a </char>
      <char style="xt" closed="false">Hin 2:2; </char>
      <char style="xo" closed="false">b </char>
      <char style="xt" closed="false">Iks 1:22.</char>
    </note> Tenged te pegpalintutuu, te peglesut ni Muwisis, inggeles sikandin te amey wey iney rin seled te tatelu ne bulan. Su nakita ran ne mateles sikandin ne bate wey ware sikandan naaldek ne egsupak te suhu te Hari.</para>
  <para style="p">
    <verse number="24" style="v" />
    <note caller="-" style="x">
      <char style="xo" closed="false">11:24: </char>
      <char style="xt" closed="false">Iks 2:10-12.</char>
    </note> Tenged te pegpalintutuu, te pegtulin e ni Muwisis, kenad e egkeupian sikandin ne eg-an-anaken te malitan ne anak te Hari te Ihiptu. <verse number="25" style="v" />In-alam din ka peg-antus duma te kabuhalan ni Israil ne keet-etawan te Manama du te peggale-gale te sale ne egpakapahale de te kene egkaluhey. <verse number="26" style="v" />Migsuman-suman sikandin ne meupiya pad ne eg-antus sikandin ka eglemetan tenged te pegpalintutuu rin te egginguma ne Kristu, du te egpakaangken te karatuan te Ihiptu. Su mig-iman-iman sikandin ne due igdasag te Manama kandin keureme.</para>
  <para style="p">
    <verse number="27" style="v" />Tenged te pegpalintutuu, mig-awe si Muwisis diye te Ihiptu ne ware naaldek te pegkabelu te Hari. Migpabulus sikandin ka migsalig te Manama minsan te me keyirapan su hendue te nakita rin e ka Manama ne kene egkakita. <verse number="28" style="v" /><note caller="-" style="x"><char style="xo" closed="false">11:28: </char><char style="xt" closed="false">Iks 12:21-30.</char></note> Tenged te pegpalintutuu, migbunsud migsahakeen si Muwisis te Peglihad te Panalihan. Ne migsuhu sikandin ne egpabesikan te langesa te karniru ka gumawan te me kabuhalan ni Israil, eyew kene egkalagkes te pegpangimatey te panalihan te Manama ka me panganey ne anak dan ne lukes.</para>
  <para style="p">
    <verse number="29" style="v" />
    <note caller="-" style="x">
      <char style="xo" closed="false">11:29: </char>
      <char style="xt" closed="false">Iks 14:21-31.</char>
    </note> Tenged te pegpalintutuu, nekeyipanew sikandan te mammara ne tane te peglapas dan diye te Malalab ne Dahat. Piru nallened mule ka me Ihiptuhanen ne miglupug kandan.</para>
  <para style="p">
    <verse number="30" style="v" />
    <note caller="-" style="x">
      <char style="xo" closed="false">11:30: </char>
      <char style="xt" closed="false">Huswi 6:12-21.</char>
    </note> Tenged te pegpalintutuu te kabuhalan ni Israil, nahuhus ka alad te siyudad te Hiriku te pegkapenga ran te peglingut-lingut dutu seled te senge simana.</para>
  <para style="p">
    <verse number="31" style="v" />
    <note caller="-" style="x">
      <char style="xo" closed="false">11:31: a </char>
      <char style="xt" closed="false">Huswi 6:22-25; </char>
      <char style="xo" closed="false">b </char>
      <char style="xt" closed="false">Huswi 2:1-21.</char>
    </note> Tenged te pegpalintutuu, ka malitan ne migbebelegye te lawa rin ne si Rahab, ware sikandin nakalagkes namatey te seeye se matig-Hiriku ne ware migpalintutuu te Manama, su insagsahipe din ka me talag-iipat.</para>
  <para style="p">
    <verse number="32" style="v" />
    <note caller="-" style="x">
      <char style="xo" closed="false">11:32: a </char>
      <char style="xt" closed="false">Tal 6:11–8:32; </char>
      <char style="xo" closed="false">b </char>
      <char style="xt" closed="false">Tal 4:6–5:31; </char>
      <char style="xo" closed="false">c </char>
      <char style="xt" closed="false">Tal 13:2–16:31; </char>
      <char style="xo" closed="false">d </char>
      <char style="xt" closed="false">Tal 11:1–12:7; </char>
      <char style="xo" closed="false">e </char>
      <char style="xt" closed="false">1Sam 16:1–1Har 2:11; </char>
      <char style="xo" closed="false">f </char>
      <char style="xt" closed="false">1Sam 1:1–25:1.</char>
    </note> Na, kayi re taman ka igguhud ku kaniyu meyitenged te me etew ne migpalintutuu te Manama, tenged su warad e timpu te pegpangguhud meyitenged engki Gidyun, ki Barak, ki Samsun, ki Hipta, ki Dabid, ki Samwil wey te me prupita dengan. <verse number="33" style="v" /><note caller="-" style="x"><char style="xo" closed="false">11:33: </char><char style="xt" closed="false">Dan 6:1-27.</char></note> Tenged te pegpalintutuu ran, due duma ne nakapanalu te me nasud, ne due duma ne matareng ka pegmandu dan, ne due duma ne nakarawat te insaad te Manama kandan, wey due duma ne nakapatiem te be-be te me liyun. <verse number="34" style="v" /><note caller="-" style="x"><char style="xo" closed="false">11:34: </char><char style="xt" closed="false">Dan 3:1-30.</char></note> Due duma ne ware natutung te migkanlabkanlab ne hapuy, wey due duma ne nakapallahuy te me etew ne egtibas perem kandan. Minsan mahuye ka duma piru imbehayan sikandan te kanekal. Due duma ne mabbulut wey natalu ran ka me sundalu te duma ne me nasud. <verse number="35" style="v" /><note caller="-" style="x"><char style="xo" closed="false">11:35: </char><char style="xt" closed="false">1Har 17:17-24; 2Har 4:25-37.</char></note> Due degma me malitan ne neuyahan te me anak dan ne nammatey. Ne due duma ne migsuman-suman ne meupiya pad ka egbaybayaran taman te kamatayen tenged te pegpalintutuu ran du te egdawat te kaligwangan. Su mig-iman-iman sikandan ne egginguma ka aldew ne eg-uyahen ded sikandan te Manama wey egkarawat dan ka subla pad ne meupiya ne umul. <verse number="36" style="v" /><note caller="-" style="x"><char style="xo" closed="false">11:36: </char><char style="xt" closed="false">1Har 22:26-27; 2Kru 18:25-26; Hir 20:2; 37:15; 38:6.</char></note> Due duma ne inlemetan wey impanlampesan, ne ka duma impamaku wey imprisu. <verse number="37" style="v" /><note caller="-" style="x"><char style="xo" closed="false">11:37: </char><char style="xt" closed="false">2Kru 24:21.</char></note> Ne due degma duma ne innimatayan, iling te imbebatu, impaliwliwaraan te eggabas, wey intitibas te kampilan. Ne due duma ne nangukumbale naan de te laplap te karniru wey kambing. Amane e egkaayu-ayu sikandan, imbaybayaran, wey impaantus pad man-e. <verse number="38" style="v" />Migleug-leug sikandan diye te mammara ne inged ne kene egkeugpaan, diye te me bubungan, wey diye nangugpe te me sulung wey te me lungag te tane. Ka malehet due, kene ne likes ka kalibutan para kandan.</para>
  <para style="p">
    <verse number="39" style="v" />Seini se langun, ingkahale te Manama tenged te pegpalintutuu ran. Piru minsan pad due, ware dan narawat ka langun ne insaad te Manama kandan. <verse number="40" style="v" />Su due meupiya pad ne planu te Manama ne nalagkes ki degma. Taman kuntee, ware natuman ka saad din diye te kandan su eyew egmekeglegse ki ka egdawat te insaad din, wey egkeyimu ki ne keet-etawan din ne ware seyyup.</para>
  <chapter number="12" style="c" />
  <para style="s">Ka pegpakannekal te pegpalintutuu taman te katammanan</para>
  <para style="p">
    <verse number="1" style="v" />Sikan naa, tenged su nalingutan ki kuntee te seeye se susuluhi ne me etew dengan ne egpamalehet kanta ne egkasalihan ka Manama, keilangan ne eg-engkeran ta ka langun ne egpakabalabag kanta wey ka sale ne iyan egpakabakus kanta. Ne egpabulus ki ka egpallahuy te lumba ne intahahe kanta. <verse number="2" style="v" />Keilangan ne iyan te re egtengtengan si Hisus, ka egpuunan wey ka talagmalehet te pegpalintutuu ta. Imbalahad din de ka keyilew rin perem te pegpalansang te krus, tenged te kahale ne egkarawat din pegkapenga te peg-antus din. Ne kuntee, diyad e sikandin migpinnuu te igkakawanan<note caller="+" style="f"><char style="fr" closed="false">12:2 </char><char style="ft" closed="false">Sumale te tuluuwen te me Hudiyu, ka talahuren de ne etew ka egpakapinnuu diye te igkakawanan te mabantug ne etew.</char></note> te trunu te Manama.</para>
  <para style="p">
    <verse number="3" style="v" />Sumsumana niyu si Hisus se mig-antus te pegsupak te me etew ne makasesale, eyew kene kew egkapelaan wey eg-engked. <verse number="4" style="v" />Ne ware de due migpatey kaniyu puun te pegpakannekal rin te pegtalu te sale. <verse number="5" style="v" /><note caller="-" style="x"><char style="xo" closed="false">12:5-6: </char><char style="xt" closed="false">Hub 5:17; Lal 3:11-12 (LXX).</char></note> Ne ware niyu red nalingawi ka pegbagget te Manama kaniyu isip me anak din? Migkahi sikandin diye te Kasulatan,</para>
  <para style="q1">“Anak ku, kene nu balahara ka pegdisiplina te Manama keykew, wey kene ka engked ke egdew-ayen ka nikandin.</para>
  <para style="q1">
    <verse number="6" style="v" />Su ka eggeyinawaan te Manama, egdisiplineen din, wey eglegparan din seeye se in-ila rin ne anak din.”</para>
  <para style="p">
    <verse number="7" style="v" />Antusa niyu ka keyirapan isip disiplina te Manama kaniyu, tenged su in-isip kew nikandin ne me anak din. Duen naan iya anak ne kene egdisiplineen te amey? <verse number="8" style="v" />Piru ke kene kew egdisiplineen iling te eggimuwen din te langun ne me anak din, kene kew naa ne malehet ne me anak din; anak kew re te dalan. <verse number="9" style="v" />Minsan ka me amey ta kayi te ampew te tane, migdisiplina ma kanta, wey intahud ta sikandan tenged due. Na, subla pad ne egparuma-ruma ki te Amey ta ne diye te langit eyew egpakaangken ki te umul. <verse number="10" style="v" />Su ka me amey ta kayi te ampew te tane, migdisiplina kanta te ware de naluhey sumale te insuman-suman dan ne meupiya. Piru ka pegdisiplina te Manama kanta para iya te keupianan ta, eyew egkeyimu ki ne matulus iling kandin. <verse number="11" style="v" />Ware pegdisiplina ne egpakapahale taheed te eggimuwen sika, su masakit iya. Piru te katammanan, seeye se nakabaye te pegdisiplina, egmalinawen e ka suman-suman wey egmatareng e ka batasan.</para>
  <para style="p">
    <verse number="12" style="v" />
    <note caller="-" style="x">
      <char style="xo" closed="false">12:12: </char>
      <char style="xt" closed="false">Isa 35:3 (LXX).</char>
    </note> Purisu kayawa niyu ka napu-pu ne me belad niyu wey lig-ena niyu ka mahuye ne me buel niyu. <verse number="13" style="v" /><note caller="-" style="x"><char style="xo" closed="false">12:13: </char><char style="xt" closed="false">Lal 4:26 (LXX).</char></note> Tul-ira niyu ka dalan ne egbayaan niyu, su eyew seeye se pungku kene egkabalingu, ke kene, nasi egkeulii.</para>
  <para style="s">Ka pegpaney-paney meyitenged te peg-inniyug te Manama</para>
  <para style="p">
    <verse number="14" style="v" />Pakannekali niyu ne malinawen ka peg-ugpe niyu duma te me etew wey egmatulus kew, su ke ware sika, ware sabeka ne egpakakita te Manama. <verse number="15" style="v" /><note caller="-" style="x"><char style="xo" closed="false">12:15: </char><char style="xt" closed="false">Diy 29:18 (LXX).</char></note> Bantey kew degma ne ware sabeka kaniyu ne eg-inniyug te keupiya te Manama. Pakannekali niyu ne ware sabeka ne egpekeiling te mapeit ne hilamunen ne iyan egpuunan te kasamuk due te kaniyu wey egpakamalindit te kasuluhan. <verse number="16" style="v" /><note caller="-" style="x"><char style="xo" closed="false">12:16: </char><char style="xt" closed="false">Hin 25:29-34.</char></note> Bantey kew ne ware sabeka kaniyu ne egpangabid, wey ware due te kaniyu ne kene egkaaldek te Manama iling ki Isaw te migbubullas te katenged din te pegkapanganey rin te senge keenan de. <verse number="17" style="v" /><note caller="-" style="x"><char style="xo" closed="false">12:17: </char><char style="xt" closed="false">Hin 27:30-40.</char></note> Te katammanan, nakataha kew e ne timpu ne egkeupian ded perem sikandin ne egpakarawat te panalangin din, ware sikandin behayi tenged su kene din egkabalbalawan ka innimu rin minsan ke egsinehew pad sikandin.</para>
  <para style="p">
    <verse number="18" style="v" />
    <note caller="-" style="x">
      <char style="xo" closed="false">12:18-19: </char>
      <char style="xt" closed="false">Iks 19:16-22; 20:18-21; Diy 4:11-12; 5:22-27.</char>
    </note> Ka pegparani niyu kuntee diye te Manama, kene ne iling te pegparani dengan te kabuhalan ni Israil diye te Manama. Migparani sikandan te bubungan ne egkahen-genan ne due hapuy ne migkanlabkanlab, durusilemi, wey kekesehi ka kalamag. <verse number="19" style="v" />Ne nakarineg sikandan te dahing te trumpita wey te laheng te Manama. Te pegkarineg dan e te laheng, migpeyimmimenew e sikandan ne kenad e egpalalahen. <verse number="20" style="v" /><note caller="-" style="x"><char style="xo" closed="false">12:20: </char><char style="xt" closed="false">Iks 19:12-13.</char></note> Su kene egpakaantus sikandan te insuhu te laheng ne miggenendue, “Minsan ke due mananap ne egdiek te seini ne bubungan, keilangan ne egbatuwen taman te egpatey.” <verse number="21" style="v" /><note caller="-" style="x"><char style="xo" closed="false">12:21: </char><char style="xt" closed="false">Diy 9:19.</char></note> Makaalat-halat ka nakita ran ne minsan si Muwisis nakakahi, “Egkelkelen ad te pegkaaldek ku.”</para>
  <para style="p">
    <verse number="22" style="v" />Piru sikaniyu mule, ka bubungan te Siyun ka imparaniyan niyu, ka siyudad te manekal ne Manama, ne iyan ka Hirusalim ne diye te langit ne miglibulungan te egkengahale-gale ne me panalihan ne kene egkaseel. <verse number="23" style="v" />Migparani kew te nanlibulung ne me etew ne in-isip te Manama ne mabantug ne me anak din,<note caller="+" style="f"><char style="fr" closed="false">12:23 </char><char style="ft" closed="false">Te Grigu: panganey ne me anak.</char></note> ne nasulat e se me ngaran diye te langit. Migparani kew degma diye te Manama ne talaggukum te langun ne etew, wey migsabeka kew te seeye se nenammatey e ne immatareng e te Manama ne warad e me kulang. <verse number="24" style="v" /><note caller="-" style="x"><char style="xo" closed="false">12:24: </char><char style="xt" closed="false">Hin 4:10.</char></note> Migparani kew ki Hisus ne iyan tigpataliware kanta wey te Manama te iyam ne kasabutan. Ka impatihis ne langesa rin migpamalehet ne impasaylu kid e, wey meupiya pad seini du te langesa ni Abil ne migbuyu te pegsuli.</para>
  <para style="p">
    <verse number="25" style="v" />
    <note caller="-" style="x">
      <char style="xo" closed="false">12:25: </char>
      <char style="xt" closed="false">Iks 20:22.</char>
    </note> Na, bantey kew ne kene kew egpalingeg-lingeg te iglalag te Manama kaniyu. Su ka me etew dengan ne ware miglinga-linga te inlalag te Manama kandan kayi te ampew te tane, ware nakapanalliya te legpad. Ne iyan ki naan pa iya kene legpari, ke kene ta eglinglingeen ka iglalag kanta ne diye egpuun te langit! <verse number="26" style="v" /><note caller="-" style="x"><char style="xo" closed="false">12:26: </char><char style="xt" closed="false">Hag 2:6 (LXX).</char></note> Te seeye ne timpu, nawelwel ka tane tenged te laheng te Manama, piru kuntee migsaad sikandin ne miggenendue, “Egwelwelen ku pad eg-abayi ka tane, ne kene ne tane de, ke kene, ka langit degma.” <verse number="27" style="v" />Ka seini se lalag din ne, “Eg-abayan pad,” iyan igpasabut kayi ne eg-aween din ka langun ne innimu rin ne egkawelwel, eyew iyan naan de egkahaat ka kene egkawelwel.</para>
  <para style="p">
    <verse number="28" style="v" />Purisu keilangan ne egpasalamat ki te Manama tenged su egpekeugpe kid e te migharian din ne kene egkawelwel. Keilangan ne egsimbeen ta ka Manama te paahi ne egpakapahale kandin duma te pegtahud wey te pegpariralem ta. <verse number="29" style="v" /><note caller="-" style="x"><char style="xo" closed="false">12:29: </char><char style="xt" closed="false">Diy 4:24.</char></note> Su ka Manama ta, egpekeiling te hapuy ne egpekewugmas.</para>
  <chapter number="13" style="c" />
  <para style="s">Egmenuwen ta te pegpahale te Manama</para>
  <para style="p">
    <verse number="1" style="v" />Na, pabulus kew paheyinaweey isip tahasuled. <verse number="2" style="v" /><note caller="-" style="x"><char style="xo" closed="false">13:2: </char><char style="xt" closed="false">Hin 18:1-8; 19:1-3.</char></note> Kene kew kalingew ne eg-al-alumama te mahaliyug ne ware niyu neileyi. Su due duma dengan ne mig-al-alumama te mahaliyug ne ware nakanengneng te me panalihan bes e seeye. <verse number="3" style="v" />Ikeyid-u niyu seeye se nenaprisu wey seeye se mig-antus, wey gedgerama niyu degma ka keugpe dan.</para>
  <para style="p">
    <verse number="4" style="v" />Keilangan ne ka asaweey egtahuren te langun, wey kene egpaliblibuhey ka alunggun. Su ka egpanlibug wey ka egpangabid, eglegparan te Manama.</para>
  <para style="p">
    <verse number="5" style="v" />
    <note caller="-" style="x">
      <char style="xo" closed="false">13:5: </char>
      <char style="xt" closed="false">Diy 31:6,8; San 1:5.</char>
    </note> Pakaddiyu kew te peggeyinawa te seleppi, wey keilangan ne egkabennalan kew ke nekey ka due te kaniyu. Su seini ka ingkahi te Manama, “Kene kud iya eg-engkeran sikaniyu wey eg-inniyuhan.” <verse number="6" style="v" /><note caller="-" style="x"><char style="xo" closed="false">13:6: </char><char style="xt" closed="false">Sal 118:6 (LXX).</char></note> Sikan naa ka kene ki egkehe ne egkahi,</para>
  <para style="q1">“Ka Manama ka talagbulig ku,</para>
  <para style="q2">purisu kena a egkaaldek.</para>
  <para style="q1">Nekey ma ka egkeyimu te etew kayi te keddiey?”</para>
  <para style="p">
    <verse number="7" style="v" />Sumsumana niyu ka me pangulu niyu, seeye se migpanulu dengan kaniyu te lalag te Manama. Sumsumana niyu ka neyingumaan te peg-ugpe dan, ne ilingi niyu naa ka pegpalintutuu ran. <verse number="8" style="v" />Si Hisu Kristu, kene egkabalbalawan puun pad dengan, kuntee, wey te ware egtamanan. <verse number="9" style="v" />Purisu kene kew peuyan te minsan nekey ne lein ne klasi te pegpanulu. Ne meupiya ke egkalig-en ka me pusung ta pinaahi te keyid-u te Manama, ne kene ne pinaahi te balaud meyitenged te egkakeen. Kene egpakabulig sika te seeye se eg-ikul. <verse number="10" style="v" />Kayi te kanta, ka peglansang ki Hisus diye te krus ka hendue te kanta ne altar. Piru ka me Hudiyu ne migpabulus-bulus pad ne migpanubad, kene egpakakuwa te kapasayluwan te me sale pinaahi kayi.<note caller="+" style="f"><char style="fr" closed="false">13:10 </char><char style="ft" closed="false">Te Grigu: ka migpamakey diye te balungbalung, ware katenged ne egkeen te igpanubad diye te kanta ne altar.</char></note> <verse number="11" style="v" /><note caller="-" style="x"><char style="xo" closed="false">13:11: </char><char style="xt" closed="false">Lib 16:27.</char></note> Ne ka langesa te me ayam, eg-uyanen te labew ne talagpanubad diye te Subla ne Matulus ne Sinabeng isip igpanubad te peglinis te me sale, piru ka me lawa, eg-uyanen dan diye te lihawangan te kampu wey diye dan egtutunga. <verse number="12" style="v" />Ne iling naan ded, mig-antus degma si Hisus diye te lihawangan te siyudad eyew te pegmatulus te me etew pinaahi te kandin mismu ne langesa. <verse number="13" style="v" />Sikan naa, eg-engkeran tad ka tapey ne tuluuwen<note caller="+" style="f"><char style="fr" closed="false">13:13 </char><char style="ft" closed="false">Te Grigu: eggendiyaan ta si Hisus diye te lihawangan te siyudad.</char></note> wey eg-ambag kid eg-antus te pegkeyilew rin. <verse number="14" style="v" />Su kayi te ampew te tane, ware siyudad ta ne kene egkaawe piru eg-im-imanen ta ka siyudad ne eg-ugpaan ta keureme.</para>
  <para style="p">
    <verse number="15" style="v" />Purisu, keilangan ne egpabulus ki egsaye te Manama pinaahi ki Hisus, isip halad ne egpuun te be-be<note caller="+" style="f"><char style="fr" closed="false">13:15 </char><char style="ft" closed="false">Te Grigu: behas te bibig.</char></note> te seeye se eg-angken kandin. <verse number="16" style="v" />Kene kew kalingew ne eggimu te meupiya wey pabulihey kew ka tagse sabeka, su iyan sika ka peghalad ne egpakapahale te Manama.</para>
  <para style="p">
    <verse number="17" style="v" />Tumana niyu ka me pangulu niyu wey paruma-ruma kew kandan, su sikandan ka egtanggu te pegpalintutuu niyu wey ka egpanabak diye te Manama te pegtanggu ran. Emun ke egtumanen niyu sikandan, eggimu sikandan ne due kahale, piru ke kene, egkabehatan sikandan te himu ran wey kene degma egpakabulig sika kaniyu.</para>
  <para style="p">
    <verse number="18" style="v" />Pabulus kew ampu kanami. Nakanengneng key ne malinis iya ka kunsinsya ney wey egkeupian key ne eleg ka langun ne eggimuwen ney. <verse number="19" style="v" />Eghangyuen ku iya sikaniyu ne eg-ampu keddi eyew egpaliberen e pad te Manama due te kaniyu te kene egkaluhey.</para>
  <para style="s">Ka katammanan ne peg-ampu wey pegpanaha-taha</para>
  <para style="p">
    <verse number="20" style="v" />In-uyag te Manama ne egpuunan te keupianan ka Magbebaye ta ne si Hisus. Egpekeiling sikandin te maresen ne talagtameng te me karniru, ne pinaahi te langesa rin, napamalehetan din ka ware katammanan ne kasabutan. <verse number="21" style="v" />Ka Manama ka egbehey kaniyu te langun ne meupiya ne ingkeilangan niyu te pegtuman te pegbuut din. Ne pinaahi ki Hisu Kristu, eggimuwen din kayi te kanta ka egpakapahale kandin. Egsayeen ta si Hisu Kristu te ware egtamanan. Malehet iya!</para>
  <para style="p">
    <verse number="22" style="v" />Me suled ku, eghangyuen ku sikaniyu ne eg-ayad-ayad egpammineg te intambag ku kaniyu, su malepet de seini se sulat ku kaniyu. <verse number="23" style="v" />Igkeupii ku ne egpakataha kew ne nakalihawang e diye te prisuwan ka suled ta ne si Timutiyu. Ke mahaan de egpekeuma sikandin kayi, egdumeen ku sikandin te eggendue te kaniyu.</para>
  <para style="p">
    <verse number="24" style="v" />Ipangemuste e re te langun ne me pangulu niyu wey te langun ne keet-etawan te Manama. Migpangemusta degma kaniyu ka me suled ta ne matig-Italya.</para>
  <para style="p">
    <verse number="25" style="v" />Ka keupiya wey keyid-u ne egpuun te Manama, egkaangken niyu langun.</para>
</usx>