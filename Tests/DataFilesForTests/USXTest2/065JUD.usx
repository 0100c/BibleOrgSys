<?xml version="1.0" encoding="utf-8"?>
<usx version="2.0">
  <book code="JUD" style="id">Matigsalug Version</book>
  <para style="ide">UTF-8</para>
  <para style="h">Hudas</para>
  <para style="toc1">Hudas</para>
  <para style="toc2">Hudas</para>
  <para style="toc3">Hud</para>
  <para style="mt2">Ka sulat ni</para>
  <para style="mt1">Hudas</para>
  <para style="is">Igpewun-a</para>
  <para style="ip">Ka seini ne sulat, insulat ni Hudas ne hari ni Santiyagu. (Piru kene ne sikandin ka Hudas ne mig-akal ki Hisus.) Ne igpeendiye din naa seini se sulat te me Kristuwanen ne ware ta nanengnengi ke hendei nangugpe. Kayi te sulat, impanpanayan din ka me Kristuwanen meyitenged te seeye se me talagpanulu te kene ne malehet ne egmapitew-pitew re. Migpanulu sikandan ne egkaayun kun ded ne egpabulus eggimu te sale ka migmalintutuu su egpasayluwen kun ded sikandan te hiimenawen ne Manama. Sika ka egpuunan ne insulat seini ni Hudas su eyew egpakabantey ka me Kristuwanen te sika ne me etew, wey eyew egpakaayad-ayad e sikandan eg-ikul te malehet ne pegpanulu ne egpuun te Manama. Imbahet din degma ka me talagbasa te keilangan ne egpakannekal egpabulus te pegpalintutuu ran te Manama duma te peg-inniyug te mareet ne me himu.</para>
  <para style="iot">Ka nenasulat te seini ne baseen</para>
  <para style="io1">Igpewun-a 1-2</para>
  <para style="io1">Ka himu wey legpad te me talagpanulu te kene ne malehet 3-16</para>
  <para style="io1">Ka me pegpaney-paney wey pegpanulu 17-23</para>
  <para style="io1">Ka peg-ampu te pegsaye te Manama 24-25</para>
  <chapter number="1" style="c" />
  <para style="p">
    <verse number="1" style="v" />
    <note caller="-" style="x">
      <char style="xo" closed="false">1: </char>
      <char style="xt" closed="false">Mat 13:55; Mar 6:3.</char>
    </note> Sikeddiey si Hudas ka migpeuyan te seini ne sulat. Uripen a ni Hisu Kristu wey hari a ni Santiyagu.</para>
  <para style="p">Egpangemusta a te seeye se in-alam te Manama ne Amey, ne miggeyinawaan wey intanggu rin taman te peglibed ni Hisu Kristu.</para>
  <para style="p">
    <verse number="2" style="v" />Ka Manama ka egbehey kaniyu te timul pad ne keyid-u, keupianan wey geyinawa.</para>
  <para style="s">Ka himu wey legpad te me talagpanulu te kene ne malehet</para>
  <para style="p">
    <verse number="3" style="v" />Pinalangge ku ne me suled, minsan amana ad iya egkabagget ne egsulat kaniyu meyitenged te kaluwasan ne insaamulan ta, piru neisip ku ne keilangan ne iyan ku igsulat ka pegbanasal kaniyu te keilangan ne pakannekali niyu te eggen-gen ka kamalehetan ne kasabeka re iya ibehey te Manama diye te keet-etawan din. <verse number="4" style="v" />Iyan egpuunan ne inlalag ku sika, tenged su due me etew ne miggeles-heles de migpasewug-sewug kaniyu. Ka sika ne me etew, tapey e nasulat ka meyitenged te peglegpad kandan. Kene sikandan eg-ikul te Manama wey impasuwey ran ka pegpanulu meyitenged te keupiya wey keyid-u te Manama ta su egkaayun kun ded ne eggimu ki te mareet wey malindit ne igkeupii te lawa ta. Te iling due ne paahi, mig-inniyuhan dan ka sabsabeka ne Ahalen ta wey Magbebaye ne si Hisu Kristu.</para>
  <para style="p">
    <verse number="5" style="v" />
    <note caller="-" style="x">
      <char style="xo" closed="false">5: a </char>
      <char style="xt" closed="false">Iks 12:51; </char>
      <char style="xo" closed="false">b </char>
      <char style="xt" closed="false">Num 14:29-30.</char>
    </note> Minsan ke nakanengneng kew e te langun ne iglalag ku, egkeupian e pad iya man-e ne igpasuman-suman kaniyu ka pegluwas te Magbebaye te keet-etawan te Israil puun te Ihiptu. Ne nataman, inggule din e seeye se ware migpalintutuu. <verse number="6" style="v" />Kema, sumsumana niyu ka me panalihan ne nanleke te katungdanan dan wey nasi nangawe diye te ugpaan dan. Imbaku sikandan te Manama te keddina ne kene egkabigtus<note caller="+" style="f"><char style="fr" closed="false">1:6 </char><char style="ft" closed="false">Te Grigu: ware egtamanan.</char></note> wey imprisu diye te durusilemi ne bitu eyew igtahahe te dakel ne aldew te peggukum. <verse number="7" style="v" /><note caller="-" style="x"><char style="xo" closed="false">7: </char><char style="xt" closed="false">Hin 19:1-24.</char></note> Kene niyu degma kalingawi ka siyudad te Suduma wey Gumura wey ka nakalingut ne me lungsud dutu. Me agkayen ka me etew diye wey me bantut, sikan naa ka insilaban sikandan te hapuy ne kene egkeebukan, isip paney-paney te langun ne etew ne eglegparan iya ka makasesale.</para>
  <para style="p">
    <verse number="8" style="v" />Iling naan ded ka me etew ne migsewug kaniyu, due me taheinep dan ne iyan egpuunan ne miglinditan nikandan ka me lawa ran tenged te pegparuma-ruma ran dutu, wey mig-ang-anggaan dan ka katenged te Manama wey imbaley-baley ran ka maddesen diye te langit. <verse number="9" style="v" /><note caller="-" style="x"><char style="xo" closed="false">9: a </char><char style="xt" closed="false">Dan 10:13,21; 12:1; Imp 12:7; </char><char style="xo" closed="false">b </char><char style="xt" closed="false">Diy 34:6; </char><char style="xo" closed="false">c </char><char style="xt" closed="false">Sak 3:2.</char></note> Piru minsan si Mikail, ka pangulu te me panalihan te Manama, ware ma miggimu te iling due te pegpakig-ehet din te ahalen te me busew. Ware sikandin nakabayung te ahalen te me busew pinaahi te peglalag din te mareet te nekeg-apul sikandan meyitenged te minatey, ka lawa ni Muwisis. Su migkahi re si Mikail, “Egsaparan ka te Manama!” <verse number="10" style="v" />Piru imbaley-baley mule te seini ne me etew ka langun ne ware dan nasabut. Egpekeiling sikandan te me mahintalunan ne egpangawang de due eggimu ne kene egsuman-suman pa, sikan naa ka egsahap iya sikandan. <verse number="11" style="v" /><note caller="-" style="x"><char style="xo" closed="false">11: a </char><char style="xt" closed="false">Hin 4:3-8; 1Huw 3:12; </char><char style="xo" closed="false">b </char><char style="xt" closed="false">Num 22–24; 31:16; 2Pid 2:15-16; </char><char style="xo" closed="false">c </char><char style="xt" closed="false">Num 16:1-35.</char></note> Mekeyid-u-hid-u sikandan! Su mig-iling sikandan te mareet ne innimu ni Kain, wey mig-ilingan dan si Balaam ne naalamlam te seleppi, sikan naa ka nekeyimu e te mareet. Ne egkahule sikandan tenged te pegsukul ran te Manama iling ki Kura. <verse number="12" style="v" />Ka sika ne me etew, egpakamalindit kaniyu ke egpakiglagpu ne egkeen kaniyu te pegsahakeen niyu te Iglabung te Magbebaye. Egpakamalindit sikandan tenged su iyan dan de egsumsumanen ka pegkeetew ran wey ware keyilew ran. Egpekeiling sikandan te me gapun ne ware mig-uyan te uran, ne inniyup te kalamag. Ne iling man-e sikandan te kayu ne ware migbebehas minsan te tigpamehas e, ne impamarut sikandan wey nahangu-hangu en iya. <verse number="13" style="v" />Iling sikandan te makeseg ne bunlud te dahat ne egkakita ka mekeyilew-hilew ne himu ran iling te buke. Iling man-e sikandan te nakatulimpas ne me bituen peendiye te inged ne durusilemi ne intahahe te Manama ne egpeugpaan kandan te ware egtamanan.</para>
  <para style="p">
    <verse number="14" style="v" />
    <note caller="-" style="x">
      <char style="xo" closed="false">14: </char>
      <char style="xt" closed="false">Hin 5:18,21-24.</char>
    </note> Ne si Inuk, ka igkeen-em ne kabuhalan ni Adan, ka migtagne meyitenged kandan. Migkahi si Inuk, “Pammineg kew! Eggendini ka Magbebaye duma te pila ne luyuran<note caller="+" style="f"><char style="fr" closed="false">1:14 </char><char style="ft" closed="false">Te Grigu: linibu.</char></note> te matulus ne panalihan din <verse number="15" style="v" />eyew te peggukum te langun. Egpataheen din ka langun ne kene eg-ikul kandin ne makasesale sikandan tenged te langun ne dereeti ne hinimuwan dan, wey tenged te mangune-kune ne peglemet dan kandin.” <verse number="16" style="v" />Ka sika ne me etew, me sagsahukulen, wey ware igkabennali. Intuman dan ka mareet ne igkeupii ran, wey migpabekal te me pakpak dan.<note caller="+" style="f"><char style="fr" closed="false">1:16 </char><char style="ft" closed="false">Te Grigu: napenu te hambug ka me be-be dan.</char></note> Egguluan dan ka duma eyew eggimuwen ne teytey te mareet ne igkeupii ran.</para>
  <para style="s">Ka me pegpaney-paney wey pegpanulu</para>
  <para style="p">
    <verse number="17" style="v" />Piru me pinalangge ku ne me suled, keilangan ne egsumsumanen niyu ka intagne te me apustulis te Magbebaye ta ne si Hisu Kristu. <verse number="18" style="v" /><note caller="-" style="x"><char style="xo" closed="false">18: </char><char style="xt" closed="false">2Pid 3:3.</char></note> Migkahiyan kew nikandan, “Te katammanan ne timpu, due me etew ne me lemeten, wey egtumanen dan ka mareet ne igkeupii ran ne igkeepes te Manama.” <verse number="19" style="v" />Sikandan ka nakapabaad-baad kaniyu. Iyan dan imparapit ka igkeupii te lawa ran wey ware diye te kandan ka Panisingan te Manama. <verse number="20" style="v" />Piru sikaniyu pinalangge ku ne me suled, keilangan ne ipatulin<note caller="+" style="f"><char style="fr" closed="false">1:20 </char><char style="ft" closed="false">Te Grigu: ipes-ek niyu ka pegkeetew niyu.</char></note> niyu ka pegpalintutuu niyu te Manama, wey ampu kew sumale te igpanulu te Panisingan te Manama. <verse number="21" style="v" />Palunggehaat kew due te geyinawa te Manama taheed te egtetahad kew te keyid-u te Magbebaye ta ne si Hisu Kristu ne egbehey te umul ne ware egtamanan.</para>
  <para style="p">
    <verse number="22" style="v" />Ne ikeyid-u niyu seeye se migduwa-ruwa te pegpalintutuu ran, <verse number="23" style="v" />wey luwasa niyu ka duma pinaahi te pegsalukagmit kandan puun te hapuy. Ikeyid-u niyu degma ka duma ne makasesale, piru bantey kew wey pakaddiyu kew minsan te me kumbale dan ne nabiluwan te maddeet ne igkeupii ran.</para>
  <para style="s">Ka peg-ampu te pegsaye te Manama</para>
  <para style="p">
    <verse number="24" style="v" />Na, egdayanen ka Manama ne egpekeyimu ne egbantey kaniyu eyew kene kew egkasaligkat te sale. Sikandin keureme ka eg-uyan kaniyu ne ware igkarew-ey wey egkahale-gale diye te tetelesi ne tangkaan din. <verse number="25" style="v" />Egsayeen ka migsabsabeka ne Manama ne Manluluwas ta pinaahi ki Hisu Kristu ne Magbebaye ta. Ka katelesan, ka dakel ne kabantug, ka karesen, wey ka katenged, kandin de iya puun pad dengan wey te ware egtamanan. Malehet iya.</para>
</usx>