<?xml version="1.0" encoding="utf-8"?>
<usx version="2.0">
  <book code="HAG" style="id">Matigsalug Version</book>
  <para style="ide">UTF-8</para>
  <para style="h">Hagiyu</para>
  <para style="toc1">Hagiyu</para>
  <para style="toc2">Hagiyu</para>
  <para style="toc3">Hag</para>
  <para style="mt">Hagiyu</para>
  <para style="is">Igpewun-a</para>
  <para style="ip">
    <char style="bk">Ka seini ne baseen ne insulat ni Hagiyu, </char> sabeka seini ne impanlimud ne me lalag ne egpuun te Magbebaye ne Manama pinaahi ki prupita Hagiyu. Neyitabu seini te leg-un ne lalimma ne gatus wey daruwa ne pulu (520) te timpu ne ware pad neetew si Kristu. Ka keet-etawan te Magbebaye ne neneuyan eyew eg-uripenen, nenekeuli e wey diyad mig-ugpe te Hirusalim te pile e ne me leg-un, piru ware de due nabalbalawi napasasindeg ka Timplu. Purisu, ka me lalag ne nallimud dan te seini ne baseen, migbanasal te keilangan ne ig-abey igpasasindeg ka timplu. Migsaad ka Magbebaye ne Manama ne egmatubungen din wey egbehayan din te meupiya ne peg-ugpe seeye se keet-etawan ne nabalbalawan e se pegbebatasan wey seeye se namatulus e.</para>
  <para style="iot">Ka nenasulat te seini ne baseen</para>
  <para style="io1">Ka suhu te pegbalew-balew pegpasasindeg te timplu 1:1-15</para>
  <para style="io1">Ka me lalag meyitenged te pegkahale wey pegpallateng 2:1-23</para>
  <chapter number="1" style="c" />
  <para style="s">Ka suhu te Manama te pegbalewbalew te timplu</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">1:1: </char>
      <char style="xt" closed="false">Isd 4:24—5:2; 6:14.</char>
    </note> Te igkarangeb ne leg-un te peghari ni Hari Daryu diye te inged te Pirsya, te an-anayan ne aldew te igkeen-em ne bulan, migpakiglalag ka Manama ki Sirubabil wey te Ahalen ne Talagpanubad ne si Huswi pinaahi ki prupita Hagiyu. Gubirnadur si Sirubabil diye te Huda wey anak sikandin ni Salatiil. Ne anak degma ni Husadak si Huswi.</para>
  <para style="p">
    <verse number="2" style="v" />Seini ka inlalag te Amana ne Maresen ne Magbebaye pinaahi ki prupita Hagiyu ne miggenedue, “Migkahi ka me etew, ‘Ware pad migginguma ka timpu te pegbalewbalew te timplu te Manama.’ ” <verse number="3" style="v" />Ne tenged due, migpakiglalag ka Magbebaye ne Manama diye te keet-etawan pinaahi ki Hagiyu. <verse number="4" style="v" />Migkahi ka Magbebaye ne Manama, “Eggeram-geram kew naa egpangugpe te mateles ne me baley niyu taheed te nahuhus de due ka timplu? <verse number="5" style="v" />Ne kuntee, sumsumana niyu ke nekey ka neumaan niyu! <verse number="6" style="v" />Dakel ka impamula niyu piru deisek de ka nahaani niyu. Due egkakeen niyu piru kene kew re egkengabulung. Due eg-inumen niyu ne binu piru kene de egpakaawe te kammara niyu. Nangukumbale kew piru egkengaagsilan kew red. Egmakaseleppi kew te pegtrabahu niyu piru mahaan de egkaamin. <verse number="7" style="v" />Sikan naa, sumsumana niyu ke mania te neyitabu seini kaniyu. <verse number="8" style="v" />Panakereg kew naa diye te me bubungan wey panggeed kew te me kayu, wey himu kew balew-balew te timplu eyew egdayanen a wey egkahala a.” Sika ka inlalag te Magbebaye ne Manama.</para>
  <para style="p">
    <verse number="9" style="v" />Egkeupian kew perem ne dakel ka egkahaani niyu piru deisek de ka nahaani niyu. Ne hengkayi te impanguyan niyud e seini diye te me baley niyu, mahaan de man-e naamin. Su mania? Uya su imbalahad niyu ma ka timplu ku ne nahuhus, wey iyan niyu re egkahulinganan ka egmambebaley. <verse number="10" style="v" />Sikan naa, tenged te sika ne me himu niyu, ware ku peurana minsan demmug naan de, wey ka tane, kenad e egkeuyahan te me pinamula. <verse number="11" style="v" />Ne impahulabungan ku ka tane: Ka me bubungan, ka me kamet, ka me parasan, ka me ulibu, wey ka langun ne egtubu kayi te tane. Ne iling ded degma ka me etew, ka me ayam dan, wey ka langun ne impamula ran.</para>
  <para style="s">Ka pegtuman te me etew te suhu te Manama</para>
  <para style="p">
    <verse number="12" style="v" />Ensi Sirubabil wey ka Ahalen ne Talagpanubad ne si Huswi, duma te langun ne nakalibed puun te pegkeuripen diye te Babilunya, migtuman te lalag te Magbebaye ne Manama ran. Naaldek sikandan te Magbebaye ne Manama, sikan naa, intuman dan ka inlalag ni prupita Hagiyu, ka prupita ne impeuyan te Magbebaye. <verse number="13" style="v" />Ne impangguhuran ni prupita Hagiyu ka me etew te lalag te Magbebaye ne Manama ne miggenendue: “Igsaad ku ne egdumaan ku sikaniyu.” <verse number="14" style="v" />Imbagget te Magbebaye ne Manama ne eggimu te timplu ensi Sirubabil ne gubirnadur te Huda, wey si Huswi ne Labew ne Talagpanubad, wey ka langun ne etew. Ne migbunsud e sikandan se miggimu te timplu te Amana ne Maresen ne Magbebaye, ne Manama ran. <verse number="15" style="v" />Imbunsuran dan te eggimu ka timplu te igkarangeb ne pulu wey hep-at (24) ne aldew te igkeen-em ne bulan te ikarangeb ne leg-un te peghari ni Daryu.</para>
  <chapter number="2" style="c" />
  <para style="s">Ka katelesan te iyam ne timplu</para>
  <para style="p">
    <verse number="1" style="v" />Te igkarangeb ne pulu wey sabeka (21) ne aldew te migsinundul ne bulan, inlalahan te Magbebaye ne Manama ensi Sirubabil, si Huswi, wey ka duma pad ne me matig-Israil pinaahi ki prupita Hagiyu. <verse number="2" style="v" />Migkahiyan te Magbebaye ne Manama si prupita Hagiyu ne egpanangenan ensi Sirubabil ne gubirnadur te Huda, wey si Huswi ka Labew ne Talagpanubad, wey ka me etew ne eggenendue, <verse number="3" style="v" /><note caller="-" style="x"><char style="xo" closed="false">2:3: </char><char style="xt" closed="false">Isd 3:12.</char></note> “Hentew kaniyu dengan ka nakakita te kateles te seini ne timplu dengan? Nekey naa kuntee ka pegtengteng niyu kayi? Hendue te warad e karuan kayi! <verse number="4" style="v" />Piru kuntee, pakannekal kew! Himuwa niyu ka timplu su egdumaan ku sikaniyu. </para>
  <para style="ALT" status="unknown">Piru kuntee, pakannekal kew Sirubabil, Huswi ne anak ni Husadak ne Labew ne Talagpanubad wey ka langun ne mahinged te tane. Himuwa niyu ka timplu su egdumaan ku sikaniyu. <verse number="5" style="v" /><note caller="-" style="x"><char style="xo" closed="false">2:5: </char><char style="xt" closed="false">Iks 29:45-46.</char></note> Ka panisingan ku layun egduma kaniyu, sumale te insaad ku kaniyu te peg-awe niyu diye te Ihiptu. Purisu kene kew kaaldek.</para>
  <para style="p">
    <verse number="6" style="v" />
    <note caller="-" style="x">
      <char style="xo" closed="false">2:6: </char>
      <char style="xt" closed="false">Hib 12:26.</char>
    </note> Te kene egkaluhey egwelwelen ku eg-abayi ka langit, ka kalibutan, ka dahat wey ka tane. <verse number="7" style="v" />Egwelwelen ku ka langun ne inged, wey egpanguyanen te me etew kayi te timplu ka langun ne karatuan dan, ne egkapenu te karatuan ku ka seini ne timplu. <verse number="8" style="v" />Sikeddiey ka kamuney te selepi wey bulawan,’ Kahi te Amana ne Maresen ne Magbebaye. <verse number="9" style="v" />Ne subla pad ne tetelesi ka seini se egkeyimu ne iyam ne timplu du te seeye se an-anayan ne timplu. Ne egpanalanginan ku sikaniyu.” Sika ka inlalag te Amana ne Maresen ne Magbebaye.</para>
  <para style="s">Ka peg-inse ni prupita Hagiyu te me talagpanubad</para>
  <para style="p">
    <verse number="10" style="v" />Te igkararuwa ne pulu wey hep-at (24) ne aldew te igkasiyam ne bulan te igkarangeb ne tuig te peghari ni Daryu, migpakiglalag ka Magbebaye ne Manama ki prupita Hagiyu. <verse number="11" style="v" />Ne migkahi ka Amana ne Maresen ne Magbebaye, “Insei nu ka me talagpanubad ke nekey ka igkalalag dan meyitenged kayi: <verse number="12" style="v" />Ke due etew ne eg-uyan te minsan nekey ne ngalap ne igpanubad ne imbukusan te kumbale, matulus naan pad seini ke nakaragket e te paan, te sere naa, te binu naa, te mentika naa wey te duma pad ne egkakeen?</para>
  <para style="p">Ne migtabak ka me talagpanubad, “Kenad e ne matulus.”</para>
  <para style="p">
    <verse number="13" style="v" />
    <note caller="-" style="x">
      <char style="xo" closed="false">2:13: </char>
      <char style="xt" closed="false">Num 19:11-22.</char>
    </note> Ne mig-inse si prupita Hagiyu, “Ke due etew ne migmalindit tenged su nakasamsam te minatey, ne emun ke egpakahen-gen sikandin te igpanubad, egmalindit naa degma ka sika ne igpanubad?</para>
  <para style="p">Ne migtabak ka me talagpanubad “Uya egmalindit degma.”</para>
  <para style="p">
    <verse number="14" style="v" />Ne migkahi si prupita Hagiyu, “Iling degma kayi ka keet-etawan te Israil. Tenged te mareet ka hinimuwan dan, ka langun ne impanubad dan egmalindit degma diye te tangkaan te Magbebaye ne Manama.</para>
  <para style="p">
    <verse number="15" style="v" />Purisu sumsumana niyu ke nekey ka neyitabu kaniyu te ware niyu pad bunsuri te eggimu ka timplu te Magbebaye ne Manama. <verse number="16" style="v" />Te peggendiye niyu te kamet ne mig-iman-iman ne egpakakuwa kew te hep-at ne saku, daddaruwa re ne saku ka nakuwa niyu. Te peggendiye niyu te impanahuan niyu te binu ne mig-iman-iman ne egpakakuwa kew te lalimma ne pulu ne gelun, daruwa re ne pulu ne gelun ka nakuwa niyu. <verse number="17" style="v" />Indereetan te Magbebaye ne Manama ka langun ne me pinamula niyu wey impaketket din te me uled-uled wey impeuranan din te me apiyew ne iling kaddakel te me batu, piru ware kew mig-inniyug te me sale niyu. <verse number="18" style="v" />Igkarangeb ne pulu wey hep-at (24) ne aldew kuntee te igkasiyam ne bulan, wey kuntee ne aldew neimpusan te peggimu ka pabunsuranan te timplu. Ne pitawa niyu naa ke nekey ka egkeyitabu puun kuntee ne aldew. <verse number="19" style="v" />Minsan warad nasame ne me trigu niyu, wey minsan warad behas te me paras niyu wey te me kayu ne egngaranan te igira, te granada, wey te ulibu, piru puun kuntee egpanalanginan kud e sikaniyu.</para>
  <para style="s">Ka Saad te Magbebaye ne Manama ki Sirubabil</para>
  <para style="p">
    <verse number="20" style="v" />Te seeye ded ne aldew, migpakiglalag ka Manama ki prupita Hagiyu ne miggenendue: <verse number="21" style="v" />“Lalahi nu si Sirubabil ka gubirnadur te Huda ne egwelwelen ku ka langit wey ka tane. <verse number="22" style="v" />Ne egpangguhusen ku ka migharian dan wey eg-epusen ku ka pegmandu dan. Egpamalintuaren ku ka me kerumata ran wey ka me nanguntud kayi. Egkengammatey ka me kudde wey egmeg-un-unayey egmeyimmimatayey ka me sundalu. <verse number="23" style="v" />Te seeye ne timpu, eg-angayen ku sikeykew Sirubabil ne suluhuanen ku, wey eggimuwen ku sikeykew ne pangulu te me keet-etawan ku su in-alam ku sikeykew.” Seini ka inlalag te Amana ne Maresen ne Magbebaye.</para>
</usx>