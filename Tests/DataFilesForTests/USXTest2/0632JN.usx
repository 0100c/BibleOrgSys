<?xml version="1.0" encoding="utf-8"?>
<usx version="2.0">
  <book code="2JN" style="id">Matigsalug Version</book>
  <para style="ide">UTF-8</para>
  <para style="h">2 Huwan</para>
  <para style="toc1">2 Huwan</para>
  <para style="toc2">2 Huwan</para>
  <para style="toc3">2Huw</para>
  <para style="mt2">Ka igkarangeb ne sulat ni</para>
  <para style="mt1">Huwan</para>
  <para style="is">Igpewun-a</para>
  <para style="ip">Seini ka igkarangeb ne sulat ni Apustul Huwan ne sabeka te me hibateen ni Hisus. Impeendiye din ka seini ne sulat te malitan ne in-alam te Manama wey diye degma te me anak din. Ne kema ke punduk buwa te migmalintutuu ka igpasabut din kayi. Seini se malepet ne sulat, mighangyu te keilangan ne eg-ikul te kamalehetan wey egpaheyinaweey ka tagse sabeka, wey migpaney-paney degma seini meyitenged te me etew ne migpanulu ne ware kun migpekeetew si Hisu Kristu.</para>
  <para style="iot">Ka nenasulat te seini ne baseen</para>
  <para style="io1">Pegpangemusta 1-3</para>
  <para style="io1">Ka kamalehetan wey ka geyinawa 4-6</para>
  <para style="io1">Pegpaney-paney meyitenged te kene ne malehet ne pegpanulu 7-11</para>
  <para style="io1">Ka katammanan 12-13</para>
  <chapter number="1" style="c" />
  <para style="p">
    <verse number="1" style="v" />Sikeddiey si Huwan ka igbuyag te migmalintutuu ka migpeuyan te seini ne sulat. Egpangemusta a te malitan<note caller="+" style="f"><char style="fr" closed="false">1:1 </char><char style="ft" closed="false">Iyan buwa igpasabut te “malitan” ka sabeka ne punduk te migmalintutuu.</char></note> ne in-alam te Manama wey diye degma te me anak din. Miggeyinawaan ku sikaniyu langun due te kamalehetan, ne kene ne sikeddiey re, ke kene, ka langun degma ne nakataha te kamalehetan, <verse number="2" style="v" />tenged su kayid e te pusung ta ka kamalehetan wey kenad e egkaawe te minsan ken-u.</para>
  <para style="p">
    <verse number="3" style="v" />Ka keupiya, keyid-u, wey keupianan ne egpuun te Manama ne Amey wey te Anak din ne si Hisu Kristu, egkaangken niyu. Igbehey sika te Manama te seeye se egdawat te kamalehetan wey te geyinawa.</para>
  <para style="s">Ka kamalehetan wey ka geyinawa</para>
  <para style="p">
    <verse number="4" style="v" />Amana a nahale te pegkanengnengi ku ne due me anak nu ne mig-ikul te kamalehetan, sumale te insuhu kanta te Amey. <verse number="5" style="v" /><note caller="-" style="x"><char style="xo" closed="false">5: </char><char style="xt" closed="false">Huw 13:34; 15:12,17.</char></note> Ne kuntee, eghangyuen ku sikeykew atebey, ne paheyinaweey ki ka tagse sabeka. Kene ne iyam sika ne suhu, ke kene, tapey e sika puun pad te bunsuranan. <verse number="6" style="v" />Egkakita ka geyinawa ne egkahiyen ku pinaahi te pegtuman ta te me suhu din. Tapey niyud e ne narineg ka sika ne suhu puun pad te bunsuranan, ne keilangan ne egbatasanen niyu ka peggeyinawa.</para>
  <para style="p">
    <verse number="7" style="v" />Masulug ka nanginguma kayi te kalibutan ne eg-akal te me etew. Kene egpalintutuu sikandan ne migpekeetew si Hisu Kristu. Ka me etew ne iling due, talag-akal wey kuntere ni Kristu! <verse number="8" style="v" />Bantey kew ne kene egkalaag ka ingkalasey ta su eyew kene egkasalinan ka dasag ne egkarawat niyu.</para>
  <para style="p">
    <verse number="9" style="v" />Ka minsan hentew ne ware mig-ikul te impanulu ni Kristu piru nasi migtimul kayi, ware diye te kandin ka Manama. Piru ka minsan hentew ne mig-ikul te impanulu ni Kristu, due te kandin ka Amey wey ka Anak degma. <verse number="10" style="v" />Ke due eggendue te kaniyu ne kene egpanulu te impanulu ni Kristu, kene niyu sikandin palasura diye te baley niyu, wey kene niyu banasali. <verse number="11" style="v" />Su seeye se egbanasal kandin, egpakaruma te mareet ne himu rin.</para>
  <para style="s">Pegpanaha-taha</para>
  <para style="p">
    <verse number="12" style="v" />Masulug pad perem ka iglalag ku kaniyu, piru kena a egkeupian ne igsulat ku pad seini. Igkeupii ku ne egpakapanumbaley e pad kaniyu wey egpakiglalag iya kaniyu su eyew amana ki egkahale.</para>
  <para style="p">
    <verse number="13" style="v" />Egpangemusta degma keykew ka me anak te suled nu<note caller="+" style="f"><char style="fr" closed="false">1:13 </char><char style="ft" closed="false">Iyan buwa igpasabut te “anak te suled nu ne malitan” ka me sakup te lein ne punduk te migmalintutuu.</char></note> ne in-alam degma te Manama.</para>
</usx>