<?xml version="1.0" encoding="utf-8"?>
<usx version="2.0">
  <book code="EXO" style="id">Matigsalug Version</book>
  <para style="ide">UTF-8</para>
  <para style="h">Iksudu</para>
  <para style="toc1">Iksudu</para>
  <para style="toc2">Iksudu</para>
  <para style="toc3">Iks</para>
  <para style="mt">Iksudu</para>
  <para style="is">Igpewun-a</para>
  <para style="ip">Ka lalag ne <char style="bk">Iksudu</char> puun te Grigu ne linalahan ne iyan igpasabut ka “peg-awe”. Te seini ne baseen, nasulat ka meyitenged te pegpaawe te Magbebaye te keet-etawan din puun te neuripen diye te inged ne egngaranan te Ihiptu. Migpamalehet seini ne ka Magbebaye iyan iya ka malehet ne Manama wey talagmandu te langun, su ware egpakabalag kandin ke due igkeupii rin ne eggimuwen.</para>
  <para style="ip">Seini ne baseen, insulatan te guhuren meyitenged te neula-ula te me kabuhalan ni Israil, wey nabaad seini te tatelu: 1) ka peg-uripen kandan diye te Ihiptu, wey ka pegpaawe te Magbebaye kandan pinaahi ki Muwisis ne in-anak-anak te sabeka ne prinsisa; 2) ka peggipanew ran peendiye te Bubungan te Sinay, ne impangabangan te Magbebaye te timpu ne impanlupug sikandan te matig-Ihiptu, wey imbehayan te egkakeen wey egkeinum; 3) ne ka katammanan, iyan ka pegpakita te Magbebaye ki Muwisis diye te Bubungan te Sinay, wey ka pegbehey rin te Balaud din diye te kandin wey ka peggimu ran te kasabutan.</para>
  <para style="ip">Labew te langun, nahuhud te seini ne baseen ka meyitenged te neyimu te Manama te timpu ne impaawe din ka neuripen ne keet-etawan din wey impasasindeg din seini isip sabeka ne nasud ne due egkapallateng keureme.</para>
  <para style="ip">Si Muwisis ka amana ne impurtanti ne etew kayi ne guhuren wey in-alam sikandin te Manama ne iyan egpangulu te keet-etawan din puun te Ihiptu. Ka baad te seini ne baseen ne amana nataheyi te langun, sika se listaan te Sapulu ne Suhu ne diye egkakita te kapitulu daruwa ne pulu.</para>
  <para style="iot">Ka nenasulat te seini ne baseen</para>
  <para style="io1">Ka kabuhalan ni Israil impaawe diye te Ihiptu 1:1–15:21</para>
  <para style="io2">a. Me uripen diye te Ihiptu 1:1-22</para>
  <para style="io2">b. Pegkeetew wey pegkanakan ni Muwisis 2:1–4:31</para>
  <para style="io2">c. Ensi Muwisis wey Aarun migpakannekal migpakig-apul te Hari te Ihiptu 5:1–11:10</para>
  <para style="io2">d. Ka Peglihad te Panalihan wey ka peg-awe te me kabuhalan ni Israil diye te Ihiptu 12:1–15:21</para>
  <para style="io1">Ligkat te Malalab ne Dahat peendiye te Bubungan te Sinay 15:22–18:27</para>
  <para style="io1">Ka Balaud wey ka kasabutan 19:1–24:18</para>
  <para style="io1">Ka balungbalung ne Tahuanan te Kasabutan wey ka me pegpaney-paney meyitenged te pegsimba 25:1–40:38</para>
  <chapter number="1" style="c" />
  <para style="s">Ka pegkeuripen te me kabuhalan ni Israil</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">1:1-4: </char>
      <char style="xt" closed="false">Hin 46:8-27.</char>
    </note> Seini ka me ngaran te me anak ne lukes ni Hakub<note caller="+" style="f"><char style="fr" closed="false">1:1 </char><char style="ft" closed="false">Te Hibruwanen: Israil.</char></note> ne migduma kandin diye te Ihiptu, wey induma ran ka me pamilya ran: ALT: Seini ka me ngaran te me anak ne lukes ni Hakub<note caller="+" style="f"><char style="fr" closed="false">1:1 </char><char style="ft" closed="false">Te Hibruwanen: Israil.</char></note> ne migduma kandin diye te Ihiptu duma degma te me asawa ran: <verse number="2" style="v" />Si Rubin, si Simyun, si Libi, si Huda, <verse number="3" style="v" />si Isakar, si Sibulun, si Binhamin, <verse number="4" style="v" />si Dan, si Niptali, si Gad, wey si Asir. <verse number="5" style="v" />Pitu ne pulu (70) langun ka me kabuhalan ni Hakub; ne si Husi tapey e mule diye te Ihiptu. <verse number="6" style="v" />Nataman, migpatey e si Husi wey ka langun ne me suled din, wey ka langun ne neetew te kandan ne timpu. <verse number="7" style="v" /><note caller="-" style="x"><char style="xo" closed="false">1:7: </char><char style="xt" closed="false">Him 7:17.</char></note> Piru naanganak-anak ka keet-etawan te Israil wey amana sikandan nabuhal-buhal. Ne puun su migmasalig e sikandan, migmaresen e sikandan wey nekeempet te Ihiptu.</para>
  <para style="p">
    <verse number="8" style="v" />
    <note caller="-" style="x">
      <char style="xo" closed="false">1:8: </char>
      <char style="xt" closed="false">Him 7:18.</char>
    </note> Te naluhey-luhey e, due iyam ne Hari ne migmandu te Ihiptu ne ware nekeila ki Husi. <verse number="9" style="v" />Ne migkahiyan din ka keet-etawan din, “Pammineg kew, amane e ne masulug ka keet-etawan te Israil wey madmaresen pad sikandan kanta. <verse number="10" style="v" /><note caller="-" style="x"><char style="xo" closed="false">1:10: </char><char style="xt" closed="false">Him 7:19.</char></note> Sikan naa ka egpamuhawang ki eg-ayad-ayad eyew kenad sikandan egmasulug pad. Su kema ke eglusuran ki te me kuntere ta wey egsaamul e sikandan kandan, wey egpakapallahuy e sikandan kayi te inged ta.” <verse number="11" style="v" />Purisu impatamengan dan sikandan te me etew ne egpangulu kandan te egtrabahu wey inlaslasayan dan te mabbehat ne me himu. Impeyimu sikandan te me siyudad ne egngaranan te Pitum wey Ramisis eyew eggimuwen ne tahuanan te egkakeen wey kasangkapan te Hari te Ihiptu. <verse number="12" style="v" />Piru minsan impatamtamanan sikandan te egleig-leig, piru nanasnasian de iya sikandan migmasulug wey nasi e nekeempet te Ihiptu. Seeye naa, nenaaldek e kandan ka matig-Ihiptu. <verse number="13" style="v" />Ne impatamtamanan e sikandan laslasayi te matig-Ihiptu iling te me uripen <verse number="14" style="v" />wey imbaybayaran sikandan te mabbehat ne me himu. Impeyimu sikandan te me tisa wey te batu ne impegsewug te basak wey apug, wey impataman-taman sikandan ipabasuk diye te me kamet.</para>
  <para style="p">
    <verse number="15" style="v" />Nataman, ingkahiyan te Hari te Ihiptu ka me mangnguyamu te me Hibruwanen ne ensi Sipra wey Pua, <verse number="16" style="v" />“Emun ke eg-uyamu kew te me malitan ne Hibruwanen, himatayi niyu ke lukes ka bate, piru uyaha niyu ke malitan.” <verse number="17" style="v" />Piru nenaaldek te Manama ka me mangnguyamu, wey ware dan tumana ka insuhu kandan te Hari te Ihiptu, wey nasi dan uyaha ka me bate ne lukes. <verse number="18" style="v" />Purisu impeumew te Hari te Ihiptu ka me mangnguyamu wey mig-insaan, “Mania te innimu niyu seini? Mania te ware niyu pangimatayi ka me bate ne lukes?”</para>
  <para style="p">
    <verse number="19" style="v" />Ne migtabak ka me mangnguyamu, “Kene ne iling te matig-Ihiptu ne me malitan ka me Hibruwanen ne me malitan. Eglemuwan de sikandan ke eg-anak wey eglesutan e te kene key pad egginguma ka eg-uyamu.” <verse number="20" style="v" />Ne mig-upianan te Manama ka me mangnguyamu, wey nanasnasian pad iya migmasulug ka me keet-etawan te Israil. <verse number="21" style="v" />Ne puun su due pegkaaldek te Manama te me mangnguyamu, imbehayan din sikandan te kandan ne pamilya. <verse number="22" style="v" /><note caller="-" style="x"><char style="xo" closed="false">1:22: </char><char style="xt" closed="false">Him 7:19.</char></note> Nataman, insuhu te Hari ka langun ne keet-etawan din, “Iregpak niyu diye te Weyig te Nilu ka langun ne me lukes ne sikan pad ig-anak te me Hibruwanen, piru uyaha niyu ka langun ne malitan.”</para>
  <chapter number="2" style="c" />
  <para style="s">Ka pegkeetew ni Muwisis</para>
  <para style="p">
    <verse number="1" style="v" />Te seeye ne timpu, due etew ne miglilingu ne kabuhalan ni Libi. <verse number="2" style="v" /><note caller="-" style="x"><char style="xo" closed="false">2:2: </char><char style="xt" closed="false">Him 7:20; Hib 11:23.</char></note> Naberes ka malitan wey mig-anak te lukes. Pegkakita rin ne mateles ka bate, inneles din e seini seled te tatelu ne bulan. <verse number="3" style="v" />Piru te kene din e igpekeeles ka bate, mig-angey sikandin te bukag ne innimu puun te tibehew wey impiket din te tamba wey te alkitran. Intahu din dutu ka bate wey impeelat din diye te tibehawen ne diye te ilis te Weyig te Nilu. <verse number="4" style="v" />Ne ka atebey rin, diye egsesasindeg te bayew madmariyu ka egbantey ke egkamenu ka bate.</para>
  <para style="p">
    <verse number="5" style="v" />Na, migtupang ka anak te Hari te Ihiptu diye te Weyig te Nilu eyew egpamanihus, taheed te egmangiphipanew ka suluhuhanen din ne me malitan diye te ilis te weyig. Ne dutu, nakita rin ka bukag diye te tibehawen, wey insuhu din ka sabeka ne suluhuanen din ne eg-angayen ka bukag. <verse number="6" style="v" />Ne inlukatan din ka bukag wey iyan din nakita ka bate ne migsinehew, sikan naa ka neyid-u sikandin dutu wey migkahi, “Anak sikandin te Hibruwanen.”</para>
  <para style="p">
    <verse number="7" style="v" />Ne migparani ka atebey te bate wey mig-insaan din ka anak te Hari te Ihiptu, “Menu, egkeupian ka ne egpammitawan ku sikeykew te malitan ne Hibruwanen eyew egkapangabangan ka nikandin te egpasusu te bate?”</para>
  <para style="p">
    <verse number="8" style="v" />Ne migtabak ka anak te Hari, “Uya, pammitawi a.” Purisu mig-ayun e ka atebey te bate wey in-umew rin e ka iney rin. <verse number="9" style="v" />Ne migkahiyan te anak te Hari ka malitan, “Uyana nu seini se bate wey pasusuwa nu sikandin. Egsuulan ku re sikeykew.” Purisu in-uyan e te malitan ka bate wey impasusu rin e. <verse number="10" style="v" /><note caller="-" style="x"><char style="xo" closed="false">2:10: </char><char style="xt" closed="false">Him 7:21.</char></note> Te dakel e ka bate, in-uyan e sikandin te iney rin diye te anak te Hari te Ihiptu. Ne in-isip din e ne anak din ka bate wey ingngaranan din ki Muwisis, su kahi rin, “In-angey ku sikandin diye te weyig.”</para>
  <para style="s">Ka peg-aput ni Muwisis diye te Midiyan</para>
  <para style="p">
    <verse number="11" style="v" />
    <note caller="-" style="x">
      <char style="xo" closed="false">2:11-14: </char>
      <char style="xt" closed="false">Him 7:23-28.</char>
    </note> <note caller="-" style="x"><char style="xo" closed="false">2:11: </char><char style="xt" closed="false">Hib 11:24.</char></note> Nataman dakel e si Muwisis. Sabeka ne aldew, inleuy rin ka me karumaan din wey nakita rin ka kalasayan dan. Ne nakita rin ne miggumian te matig-Ihiptu ka sabeka ne karumaan din ne Hibruwanen. <verse number="12" style="v" />Migpalangas-langas si Muwisis, wey te nakita rin ne ware etew ne migtengteng, innimatayan din e ka matig-Ihiptu wey imbunbunan din te pantad. <verse number="13" style="v" />Te seup ne aldew, migleug-leug e man-e sikandin wey due nakita rin ne daruwa ne Hibruwanen ne migpeehetey. Ne mig-insaan din seeye se nakasale, “Mania te miggumian nu ka duma nu red ne Hibruwanen?”</para>
  <para style="p">
    <verse number="14" style="v" />Ne migtabak ka etew, “Hentew-a ka miggimu keykew ne pangulu wey talaggukum ney? Eggimatayan e naa degma nikeykew iling te peggimatey nu te matig-Ihiptu?” Ne dutu, naaldek e si Muwisis wey nakakahi sikandin, “Nanengnengan bes te me etew ka neyimu ku?” <verse number="15" style="v" /><note caller="-" style="x"><char style="xo" closed="false">2:15: </char><char style="xt" closed="false">Him 7:29; Hib 11:27.</char></note> Te pegkanengnengi dutu te Hari te Ihiptu, eggimatayan din en iya perem si Muwisis, piru migpallahuy si Muwisis diye te Midiyan. Pegginguma rin diye, migpinpinnuu sikandin diye te lenged te belun.</para>
  <para style="p">
    <verse number="16" style="v" />Ne due talagpanubad diye te Midiyan ne due anak ne pitu ne malitan. Nangendiye ka me malitan te belun eyew egpanakeru, wey innipenu dan ka egpeinuman te me ayam te amey ran. <verse number="17" style="v" />Ne due nanginguma ne me talagtameng te me ayam wey indeldel ran ka me malitan. Piru migweil-weil si Muwisis wey impangabangan din ka me malitan wey impeinum din ka me ayam dan. <verse number="18" style="v" />Te peg-uli e te me malitan diye te amey ran ne si Riyuil,<note caller="+" style="f"><char style="fr" closed="false">2:18 </char><char style="ft" closed="false">Hitru diye te duma ne sinulat.</char></note> mig-insaan e sikandan te amey ran, “Mania te mahaan kew re nekeuli kuntee?”</para>
  <para style="p">
    <verse number="19" style="v" />Ne migtabak sikandan, “Due matig-Ihiptu ne migpangabang kanami puun te seeye se miglupig<note caller="+" style="f"><char style="fr" closed="false">2:19 </char><char style="ft" closed="false">Te Hibruwanen: migpaawe kanami te belad te me talagtameng.</char></note> kanami ne me talagtameng te me ayam. Migsakuhan key pad man-e nikandin te weyig wey impeinum din ka me ayam.”</para>
  <para style="p">
    <verse number="20" style="v" />Ne mig-insaan din ka me anak din, “Hendei naan e sikandin? Mania te in-engkeran niyu sikandin? Umawa niyu kayi eyew egpakakeen.”</para>
  <para style="p">
    <verse number="21" style="v" />Nataman, mig-uyun si Muwisis ne diye eg-ugpe te engki Riyuil, wey impaasawaan sikandin ni Riyuil te anak din ne si Sipura. <verse number="22" style="v" />Nataman, mig-anak e si Sipura te lukes wey migngaranan ni Muwisis ka bate ki Girsum su migkahi sikandin, “Lapu e re te seini ne inged.”</para>
  <para style="p">
    <verse number="23" style="v" />Naluhey-luhey ka miglihad, migpatey e ka Hari te Ihiptu. Piru migdeg-uy red te pegkalasey ka keet-etawan te Israil ne neneuripen, wey migpangananey sikandan ne egpabulig. Ne nekeuma diye te Manama ka pegpangananey ran, <verse number="24" style="v" /><note caller="-" style="x"><char style="xo" closed="false">2:24: </char><char style="xt" closed="false">Hin 15:13-14.</char></note> wey narineg din ka pegdeg-uy ran. Ne nasuman-suman te Manama ka kasabutan din ki Abraham, ki Isaak wey ki Hakub. <verse number="25" style="v" />Nakita rin ka egkeula-ula te keet-etawan te Israil wey neyid-u sikandin kandan.</para>
  <chapter number="3" style="c" />
  <para style="s">Ka peg-umew te Manama ki Muwisis</para>
  <para style="p">
    <verse number="1" style="v" />Due aldew ne migtanggu si Muwisis te me karniru te anuhang din ne si Hitru, ka talagpanubad diye te Midiyan. In-uyan din ka me karniru diye te limang te inged ne ware mahinged, wey nekeuma sikandin diye te Hurib, ka bubungan te Manama. <verse number="2" style="v" /><note caller="-" style="x"><char style="xo" closed="false">3:2-10: </char><char style="xt" closed="false">Him 7:30-34.</char></note> Ne migpakita ka panalihan te Magbebaye ne Manama kandin ne egpekeiling te nalegleg ne hapuy diye te sapinit. Ne dutu, nakita ni Muwisis ne nalegleg ka sapinit piru ware seini natutung. <verse number="3" style="v" />Ne migkahi si Muwisis, “Kein-inuwan amana seini! Mania te ware natutung sika se sapinit? Ne kun la su egdandaniyan ku wey egtengtengan ku.”</para>
  <para style="p">
    <verse number="4" style="v" />Te pegkakita te Magbebaye ne Manama te egparani si Muwisis eyew egtengteng, in-umew rin e sikandin puun te elat-elat te sapinit te miggenendue, “Muwisis, Muwisis!”</para>
  <para style="p">Ne migtabak si Muwisis, “Nekey-a?”</para>
  <para style="p">
    <verse number="5" style="v" />Migkahi ka Manama, “Kene ka dani-rani. Luunga nu ka sandal nu su matulus ka inged ne migsasindehan nu. <verse number="6" style="v" />Sikeddiey ka Manama te amey nu, ka Manama ni Abraham, ka Manama ni Isaak, wey ka Manama ni Hakub.” Seeye de iya, imbukusan ni Muwisis ka ulaula rin su naaldek sikandin ne egpitew te Manama.</para>
  <para style="p">
    <verse number="7" style="v" />Ne migkahi ka Magbebaye ne Manama, “Nakita ku ka kalasayan te keet-etawan ku diye te Ihiptu wey narineg ku ka pegpangananey ran, tenged su inleig-leig sikandan te me pangulu ran te pegpatrabahu. Neyid-u a kandan te mig-antus, <verse number="8" style="v" />wey miggendini a eyew egluwasen ku sikandan puun te matig-Ihiptu, wey eg-uyanen ku sikandan diye te meupiya wey maluag ne tane ne dakel se eg-uma.<note caller="+" style="f"><char style="fr" closed="false">3:8 </char><char style="ft" closed="false">Te Hibruwanen: tane ne egtulayasan te gatas wey teneb.</char></note> Mig-ugpaan seini kuntee te me Kanaanen, me Hitihanen, me Amurihanen, me Pirisihanen, me Hibihanun, wey te me Hibusihanen. <verse number="9" style="v" />Ne kuntee, narineg ku ka pegpangananey te keet-etawan te Israil wey nakita ku ke immenu sikandan te egbayad-bayad te matig-Ihiptu. <verse number="10" style="v" />Ne sikeykew naa, igpeendiye ku sikeykew te Hari te Ihiptu eyew egdekat te keet-etawan ku ne me kabuhalan ni Israil ligkat te Ihiptu.”</para>
  <para style="p">
    <verse number="11" style="v" />Piru migkahi si Muwisis, “Hentew e kun naa ubag seini se eggendiye te Hari, wey egdekat te me kabuhalan ni Israil ligkat te Ihiptu?”</para>
  <para style="p">
    <verse number="12" style="v" />Ne migkahi ka Manama, “Egdumaan ku sikeykew, wey seini ka palinneu ne insuhu ku iya sikeykew: Emun ke egkarekat nud e sikandan ligkat te Ihiptu, egsimbeen a nikaniyu kayi te seini ne bubungan.”</para>
  <para style="p">
    <verse number="13" style="v" />
    <note caller="-" style="x">
      <char style="xo" closed="false">3:13: </char>
      <char style="xt" closed="false">Iks 6:2-3.</char>
    </note> Ne mig-inse si Muwisis, “Ke eggendiyaan ku ka me kabuhalan ni Israil wey egkahiyan ku sikandan te insuhu a te Manama te me kabuybuyahan niyu, nekey naa ka igtabak ku kandan ke eg-insaan a ke nekey ka ngaran nu?”</para>
  <para style="p">
    <verse number="14" style="v" />
    <note caller="-" style="x">
      <char style="xo" closed="false">3:14: </char>
      <char style="xt" closed="false">Imp 1:4,8.</char>
    </note> Ne migtabak ka Manama, “Sikeddiey iya sikeddi.<note caller="+" style="f"><char style="fr" closed="false">3:14 </char><char style="ft" closed="false">Wey ke: sikeddi iya ke hentew-a a.</char></note> Seini inangen nu te me kabuhalan ni Israil: ‘Sikandin, se sikandin ded, iyan migpeendini keddi kayi te kaniyu.’ ” <verse number="15" style="v" />Migkahiyan pad man-e te Manama si Muwisis, “Iguhud nu seini te keet-etawan te Israil: ‘Ka Magbebaye ne Manama te me kabuybuyahan niyu ne ensi Abraham, Isaak, wey Hakub, iyan migpeendini keddi kayi te kaniyu.’ Iyan sika ka ngaran ku te ware egkatamanan wey sika ka igngaran keddiey te me kabuhalan keureme. <verse number="16" style="v" />Hipanew kad wey libulunga nu ka me igbuyag te me kabuhalan ni Israil, wey nangeni nu sikandan, “Ka Magbebaye ne Manama te me kabuybuyahan niyu ne ensi Abraham, Isaak, wey si Hakub, migpakita keddi wey migkahi, ‘Migtantanuran ku sikaniyu wey nakita ku ka neula-ula niyu kayi te Ihiptu. <verse number="17" style="v" />Ne egsaad a ne egpangabangan ku sikaniyu ka egkalasey kayi te Ihiptu, wey eg-uyanen ku sikaniyu diye te meupiya ne tane wey dakel se eg-uma ne nangugpaan te me Kanaanen, me Hitihanen, me Amurihanen, me Pirisihanen, me Hibihanen, wey te me Hibusihanen.</para>
  <para style="p">
    <verse number="18" style="v" />“Egpamminehen ka nikandan wey egmarumeey kew e peendiye te Hari te Ihiptu. Ne nangeni nu ka Hari, ‘Ka Magbebaye ne Manama te me Hibruwanen, migpakita kanami. Sikan naa ka peyipanawa key ubag nikeykew te tatelu ne aldew peendiye te inged ne ware mahinged su eyew egpakapanubad key te Manama ney.’ <verse number="19" style="v" />Piru nakanengneng a ne kene kew egpeyipanawen te Hari te Ihiptu angin e ke egkapehes sikandin. <verse number="20" style="v" />Purisu eglegparan<note caller="+" style="f"><char style="fr" closed="false">3:20 </char><char style="ft" closed="false">Te Hibruwanen: egketengen ku ka belad ku wey egbarasan ku.</char></note> ku ka me matig-Ihiptu pinaahi te me kein-inuwan ne eggimuwen ku diye te kandan. Pegkapenga due, egpeyipanawen kew e te Hari.</para>
  <para style="p">
    <verse number="21" style="v" />
    <note caller="-" style="x">
      <char style="xo" closed="false">3:21-22: </char>
      <char style="xt" closed="false">Iks 12:35-36.</char>
    </note> “Ne egpangabangan ku sikaniyu ne eg-ay-ayaran kew te me matig-Ihiptu eyew te peggipanew niyud, due egkeuyan niyu. <verse number="22" style="v" />Ka tagse malitan ne Hibruwanen, egpabuyuen te me kumbale, me mahal ne me balieg, wey me bulawan diye te me sumbaley ran ne matig-Ihiptu wey te me mahaliyug dan. Ne ipasaluub niyu naa seini te me anak niyu. Te iling due, egkaahawan niyu ka me matig-Ihiptu te me kasangkapan dan.”</para>
  <chapter number="4" style="c" />
  <para style="s">Ka pegbehey te Manama ki Muwisis te geem</para>
  <para style="p">
    <verse number="1" style="v" />Ne intabak ni Muwisis ka Manama, “Egmemenu e naan e ke kene sikandan egpalintutuu keddi wey kene egpammineg keddi? Kema ke egkahi sikandan te ware ka migpakita keddiey.” <verse number="2" style="v" />Ne mig-insaan sikandin te Magbebaye ne Manama, “Nekey-a sika se miggen-genan nu?”</para>
  <para style="p">Ne migtabak si Muwisis, “Tuked.” <verse number="3" style="v" />Ne ingkahiyan sikandin te Manama, “Iregpak nu sika due te tane.” Seeye naa, indegpak ni Muwisis ka tuked din diye te tane wey migbaluy e ne uled. Ne dutu, naaldek sikandin wey migpallahuy. <verse number="4" style="v" />Piru migkahiyan sikandin te Manama, “Sinagkawa nu ka ikug te uled.” Purisu, insinagkew ni Muwisis ka ikug te uled wey inggen-genan din, wey migbaluy e man-e ne tuked. <verse number="5" style="v" />Migkahi ka Manama, “Himuwa nu sika ne kein-inuwan eyew egpalintutuu sikandan ne sikeddi se Magbebaye ne Manama te me kabuybuyahan dan ne ensi Abraham, Isaak, wey Hakub ka migpakita keykew. <verse number="6" style="v" />Ne mig-abayan sikandin kahii te Manama, “Isaluksuk nu ka belad nu due te akeb te kumbale nu.” Ne insaluksuk en iya ni Muwisis ka belad din wey te inneun din e, migmaangkag-angkag e ka belad din iling te migpepahis. <verse number="7" style="v" />Migkahiyan e man-e sikandin te Manama, “Isaluksuk nu iabey ka belad nu te akeb te kumbale nu.” Insaluksuk din e man-e ka belad din wey te inneun din e, neulian e ka belad din. <verse number="8" style="v" />Migkahi ka Manama, “Ke kene sikandan egpalintutuu te hun-a ne kein-inuwan, egpalintutuu e sikandan te ikarangeb. <verse number="9" style="v" />Ke kene pad iya man-e sikandan egpalintutuu keykew wey kene eglinga-linga te iglalag nu minsan egkakita ran e ka daruwa ne kein-inuwan, sakug ka te weyig puun te Nilu wey iitis nu seini diye te tane, wey egbaluy seini ne langesa.”</para>
  <para style="p">
    <verse number="10" style="v" />Ne migkahiyan ni Muwisis ka Magbebaye ne Manama, “Etuwey Magbebaye, kena a ne meupiya ne eglalag puun pad dengan wey minsan iya kuntee te migpakiglalag kad keddiey te suluhuanen nu. Egkeuney a wey ngasel pad iya man-e.”</para>
  <para style="p">
    <verse number="11" style="v" />Ne migkahiyan sikandin te Magbebaye ne Manama, “Hentew bes ka miggimu te be-be te etew? Hentew-a ka miggimu te etew ne kene egdineg wey ke ummew naa? Hentew-a ka miggimu te etew ne egpakakita wey ke butud naa? Kene naa ne sikeddi se Magbebaye ne Manama? <verse number="12" style="v" />Purisu hendiye ka su egbulihan ku sikeykew te eglalag wey egpanuluen ku sikeykew ke nekey ka iglalag nu.”</para>
  <para style="p">
    <verse number="13" style="v" />Piru migkahi si Muwisis, “I, suhu kad e ubag te duma Magbebaye.”</para>
  <para style="p">
    <verse number="14" style="v" />Ne dutu, nabelu e ka Manama ki Muwisis wey migkahi, “Nekey naa iya mule si Aarun ne suled nu ne Libita! Nakanengneng a ne meupiya sikandin ne eglalag. Egpeendinid en iya sikandin kuntee eyew egpakigkita keykew, wey amana egkahale-gale sikandin ke egkakita ka nikandin. <verse number="15" style="v" />Lalahi nu sikandin wey panulua nu ke nekey ka iglalag din. Egbulihan ku sikaniyu se daruwa te peglalag, wey egpanuluen ku sikaniyu ke nekey ka eggimuwen niyu. <verse number="16" style="v" />Si Aarun ka talagpangasak nu diye te me etew, wey sikeykew ka egpekeiling te Manama rin ne talagpanulu kandin. <verse number="17" style="v" />Uyana nu ka tuked nu wey sika ka egpuunan ne egpekeyimu ka te me kein-inuwan.”</para>
  <para style="s">Ka peglibed ni Muwisis diye te Ihiptu</para>
  <para style="p">
    <verse number="18" style="v" />Ne miglibed e si Muwisis diye te anuhang din ne si Hitru wey migkahi, “Tuhuti a ubag nikeykew ne eglibed diye te me karumaan ku diye te Ihiptu eyew te pegleuy kandan ke neneuyag naan pad.” Ne migkahiyan sikandin ni Hitru, “Uya. Ne up-upiya ka.”</para>
  <para style="p">
    <verse number="19" style="v" />Te diye pad si Muwisis te Midiyan, ingkahiyan sikandin te Magbebaye ne Manama, “Libed kad diye te Ihiptu su nammatey e ka langun ne egkeupian ne eggimatey keykew.” <verse number="20" style="v" />Purisu ingkuwa ni Muwisis ka asawa rin wey ka me anak din ne me lukes wey impeuntud din te asnu wey miglibed e diye te Ihiptu. In-uyan din man-e ka tuked te Manama.</para>
  <para style="p">
    <verse number="21" style="v" />Ne migkahiyan te Magbebaye ne Manama si Muwisis, “Emun ke egpakalibed kad diye te Ihiptu, himuwa nu diye te tangkaan te Hari ka langun ne me kein-inuwan ne impakita ku keykew. Su imbehayan ku sikeykew te geem te peggimu te kein-inuwan, piru egpakehalen ku ka ulu te Hari eyew kene din egpeyipanawen ka me etew. <verse number="22" style="v" />Ne kahii nu ka Hari, ‘Seini ka ingkahi te Magbebaye ne Manama: Si Israil ka kinakakayan ne anak ku ne lukes. <verse number="23" style="v" /><note caller="-" style="x"><char style="xo" closed="false">4:23: </char><char style="xt" closed="false">Iks 12:29.</char></note> Ne migbanasalan ku sikeykew ne egpeyipanawen nu ka anak ku eyew egpakasimba keddi, piru mig-apul ka. Kuntee, eggimatayan ku ka kinakakayan ne anak nu ne lukes.’ ”</para>
  <para style="p">
    <verse number="24" style="v" />Nakaaran ensi Muwisis diye te deralanen, wey imbayaan sikandin te Magbebaye ne Manama eyew eggimatayan e perem. <verse number="25" style="v" />Piru migkuwa si Sipura te mahalang ne batu wey intulian din ka anak din, wey ka laplap ne napeta, inlakulas din diye te lebut<note caller="+" style="f"><char style="fr" closed="false">4:25 </char><char style="ft" closed="false">Te Hibruwanen: paa.</char></note> ni Muwisis. Ne migkahi si Sipura, “Asawa ku sikeykew te langesa!” <verse number="26" style="v" />Purisu warad himatayi te Manama si Muwisis. Ne seeye ka timpu ne nakakahi si Sipura, “Asawa ku sikeykew te langesa.” (Ka igpasabut kayi ne hendue te natulian e si Muwisis).</para>
  <para style="p">
    <verse number="27" style="v" />Nataman, migkahiyan te Magbebaye ne Manama si Aarun, “Hendiye ka te inged ne ware mahinged wey sinug-unga nu si Muwisis.” Purisu miggipanew si Aarun ka egsinug-ung ki Muwisis diye te bubungan te Manama, wey innarekan din sikandin eyew peg-alumama kandin. <verse number="28" style="v" />Ne dutu, impanugtulan e ni Muwisis si Aarun te langun ne inlalag te Manama ne igpahuhud kandin, wey te langun ne kein-inuwan ne igpeyimu kandin te Manama.</para>
  <para style="p">
    <verse number="29" style="v" />Ne nangipanew e ensi Muwisis wey Aarun wey inlibulung dan ka langun ne igbuyag te keet-etawan te Israil. <verse number="30" style="v" />Impangguhuran ni Aarun sikandan te langun ne ingkahi te Magbebaye ne Manama diye te ki Muwisis. Ne innimu ni Muwisis ka langun ne kein-inuwan diye te tangkaan te me etew <verse number="31" style="v" />wey migpalintutuu sikandan dutu. Te pegkanengnengi ran ne inleuy sikandan te Manama wey nakita rin ka me kalasayan dan, nangunduk e sikandan wey migsimba te Manama.</para>
  <chapter number="5" style="c" />
  <para style="s">Ka pegpakiglalag enni Muwisis te Hari te Ihiptu</para>
  <para style="p">
    <verse number="1" style="v" />Nataman, miggendiyad si Muwisis wey si Aarun te Hari te Ihiptu wey migkahi, “Seini ka ingkahi te Magbebaye ne Manama te keet-etawan te Israil: ‘Peyipanawa nu ka keet-etawan ku peendiye te inged ne ware mahinged eyew egpakasahakeen sikandan keddiey.’ ”</para>
  <para style="p">
    <verse number="2" style="v" />Piru migkahi ka Hari te Ihiptu, “Hentew bes ubag ka Manama ne egpalintutuuwen ku wey egpeyipanawen ku ka keet-etawan te Israil? Wara a nekeila kandin, wey kene ku iya egpeyipanawen ka me etew.” ALT .... “Hentew bes ka Magbebaye? Mani kun a ubag te egpalintutuuwen ku sikandin wey egpeyipanawen ku ka keet-etawan te Israil?”</para>
  <para style="p">
    <verse number="3" style="v" />Migkahi si Muwisis wey si Aarun, “Ka Manama te me Hibruwanen migpakigkita kanami. Peyipanawa key ubag nikeykew te tatelu ne aldew peendiye te inged ne ware mahinged eyew egpakapanubad key te Magbebaye ne Manama ney. Emun ke kene, egguleen key nikandin ne egpatey te gutas wey ke egpamunuen key naa nikandin.”</para>
  <para style="p">
    <verse number="4" style="v" />Piru migtabak ka Hari te Ihiptu, “Mania te egtalehenen niyu ka me etew te himu ran? Liberi niyud ka eggimuwen niyu diye. <verse number="5" style="v" />Kema pitawa niyu kamenu kasulug ka me etew ne egtalehenen niyu te himu ran!”</para>
  <para style="p">
    <verse number="6" style="v" />Te seeye ded ne aldew, migmanduan te Hari ka me pangulu te me etew te egtrabahu wey ka kepatas dan te migkahi, <verse number="7" style="v" />“Kene niyud e behayi ka me etew te lahami ne eggamiten dan te peggimu te tisa. Peuney-uneya niyud sikandan pepammitawa. <verse number="8" style="v" />Piru keilangan ne iling ded karakel te hun-a ka tisa ne eggimuwen dan, wey keilangan ne kene egdeisek. Me pehulen sikandan sikan naa ka egpeyid-hid-u ne egpeyipanawen ku eyew egpakapanubad te Manama ran. <verse number="9" style="v" />Patamtamani niyu patrabahuwa ka me lukes eyew egkatabikes sikandan te me himu ran wey kenad egpakapammineg te ubat ne me guhuren.”</para>
  <para style="p">
    <verse number="10" style="v" />Purisu miggendiyaan dan ka me etew wey migkahiyan, “Migkahi ka Hari te kene kew e egpabehayan te lahami. <verse number="11" style="v" />Uney-uney kew e pammitew te lahami minsan hendei, piru iling ded karakel te hun-a ka tisa ne eggimuwen niyu.” <verse number="12" style="v" />Sikan naa, neempet te me etew ka intiru ne Ihiptu ka egpanguwa te lahami. <verse number="13" style="v" />Ne indalusung sikandan te me pangulu te egtrabahu ne migkahi, “Keilangan ne egkatimpad niyu ka karakel te tisa ne eggimuwen niyu tagse aldew iling te miglihad ne imbehayan kew pad te lahami.” <verse number="14" style="v" />Ne impanlampesan te me pangulu te egtrabahu ka in-alam dan ne me kepatas te keet-etawan te Israil, wey mig-insaan dan sikandan, “Mania te ware niyu natimpad taman kuntee ka karakel te tisa ne eggimuwen niyu iling te miglihad?”</para>
  <para style="p">
    <verse number="15" style="v" />Ne miggendiyad te Hari te Ihiptu ka me kepatas wey migsagsahukul sikandan ne migkahi, “Mania te eg-ilingen key nikeykew kayi se me suluhuanen nu? <verse number="16" style="v" />Warad lahami ne imbehey kanami piru iling ded ka karakel te tisa ka impeyimu kanami, wey impanlampesan key pad iya man-e! Seyyup ma perem seini te me etew nu.”</para>
  <para style="p">
    <verse number="17" style="v" />Piru migkahi ka Hari, “Subla kew iya ne me pehulen sikan naa ka egkahi kew, ‘Peyipanawa key su egpanubad key te Magbebaye ne Manama.’ <verse number="18" style="v" />Liberi niyud ka eggimuwen niyu diye! Warad lahami ne igbehey kaniyu, piru iling ded ka karakel te tisa ne eggimuwen niyu.”</para>
  <para style="p">
    <verse number="19" style="v" />Nakita te me kepatas te keet-etawan te Israil ne egkahunaan iya sikandan su eggaheen sikandan te egpeyimu te tisa ne nekeg-iling ka karakel te tagse aldew. <verse number="20" style="v" />Te mig-awe e sikandan diye te Hari te Ihiptu, nakita ran ensi Muwisis wey Aarun ne migtetahad kandan. <verse number="21" style="v" />Ne migkahiyan dan sikandan, “Kene perem egbalaharen te Magbebaye ka innimu niyu kanami wey eglegparan kew nikandin, su puun kaniyu ne nalangetan kanami ka Hari wey ka me suluhuanen din. Sikaniyu ka egpuunan ne eggimatayan key nikandan.<note caller="+" style="f"><char style="fr" closed="false">5:21 </char><char style="ft" closed="false">Te Hibuwanen: Impakemkem niyu sikandan te kampilan eyew eggimatey kanami.</char></note>”</para>
  <para style="s">Ka pegsagsahukul ni Muwisis diye te Manama</para>
  <para style="p">
    <verse number="22" style="v" />Ne migpangananey e man-e si Muwisis diye te Magbebaye ne Manama wey migkahi, “Magbebaye, mania te imbaybayaran nu te iling kayi ka keet-etawan? Mania te impeendini e pad iya nikeykew te kandan? <verse number="23" style="v" />Imbayaan ku ka Hari te Ihiptu wey innangenan ku te inlalag nu, piru nasi din de iya baybayari ka seini ne keet-etawan, wey ware nu sikandan pangabangi.”</para>
  <chapter number="6" style="c" />
  <para style="p">
    <verse number="1" style="v" />Ne migkahiyan te Magbebaye ne Manama si Muwisis, “Egkakita nu kuntee ke nekey ka eggimuwen ku diye te Hari te Ihiptu. Pinaahi te karesen ku, egkapehes sikandin te pegpeyipanew kaniyu wey egdeldelen kew nikandin te inged din.” ALT: ... Pinaahi te karesen ku, egkapehes sikandin te pegpeyipanew kaniyu wey te pegdeldel kaniyu diye te inged din.”</para>
  <para style="s">Ka saad te Manama ne egluwasen ka me etew</para>
  <para style="p">
    <verse number="2" style="v" />
    <note caller="-" style="x">
      <char style="xo" closed="false">6:2-3: </char>
      <char style="xt" closed="false">Hin 17:1; 28:3; 35:11; Iks 3:13-15.</char>
    </note>Ne migkahiyan te Manama si Muwisis, “Sikeddiey ka Magbebaye ne Manama. <verse number="3" style="v" />Migpakita a ki Abraham, ki Isaak, wey ki Hakub isip Maresen ne Manama, piru ware ku ipanengneng kandan ka ngaran ku ne Magbebaye ne Manama. <verse number="4" style="v" />Miggimu a degma te kasabutan diye te kandan ne igbehey ku ka tane te Kanaan ne inlapuan dan dengan. <verse number="5" style="v" />Na, narineg ku ka pegdeg-uy te keet-etawan te Israil ne in-uripen te me matig-Ihiptu, wey nasuman-suman ku ka kasabutan ku kandan. <verse number="6" style="v" />Purisu, kahii nu sikandan: ‘Sikeddiey ka Magbebaye ne Manama. Egpangabangan ku sikaniyu ka egkabaybayaran, wey igpaawe ku sikaniyu ka in-uripen te me matig-Ihiptu. Eglegparan ku te masumpit ka me matig-Ihiptu wey igpaawe ku sikaniyu ka neneuripen. <verse number="7" style="v" />Eggimuwen ku sikaniyu ne keet-etawan ku wey egkeyimu a ne Manama niyu. Ne egkanengnengan niyu ne sikeddiey ka Magbebaye, ka Manama niyu ne migpaawe kaniyu puun te pegkeuripen niyu te me matig-Ihiptu. <verse number="8" style="v" />Eg-uyanen ku sikaniyu diye te tane ne insaad ku ne igbehey engki Abraham, Isaak, wey Hakub. Igbehey ku seini kaniyu wey sikaniyud e ka kamuney kayi. Sikeddiey ka Magbebaye ne Manama.’ ” <verse number="9" style="v" />Impangguhud seeye ni Muwisis diye te keet-etawan te Israil, piru warad iya sikandan miglinga-linga kandin su warad meupiya ne igbaye te suman-suman<note caller="+" style="f"><char style="fr" closed="false">6:9 </char><char style="ft" closed="false">Te Hibruwanen: malepet ne panisingan.</char></note> dan wey tenged te makabayad-bayad ne peg-uripen kandan.</para>
  <para style="p">
    <verse number="10" style="v" />Ne migkahiyan te Magbebaye ne Manama si Muwisis, <verse number="11" style="v" />“Hendiyei nu ka Hari te Ihiptu wey kahii nu te egpepaaween din ka keet-etawan te Israil puun te inged din.” <verse number="12" style="v" />Piru migkahiyan ni Muwisis ka Manama, “Ke ware migpammineg keddi ka me etew, iyan naan pa iya ka Hari? Kena a ne meupiya ne eglalag.”<note caller="+" style="f"><char style="fr" closed="false">6:12 </char><char style="ft" closed="false">Te Hibruwanen: Ware natulii ka bibig ku.</char></note> <verse number="13" style="v" />Piru migkahiyan te Manama ensi Muwisis wey Aarun, “Kahii niyu ka keet-etawan te Israil wey ka Hari te insuhu ku sikaniyu te pegpaawe te me etew puun te inged ne Ihiptu.” ALT: Piru insuhu te Manama ensi Muwisis ki Aarun ne egpakahiyan ka Hari te Ihiptu ne egpaawen din ka keet-etawan te Israil due te Ihiptu.</para>
  <para style="s">Ka kabuybuyahan ni Muwisis wey ni Aarun</para>
  <para style="p">
    <verse number="14" style="v" />Seini ka me kabuybuyahan te me pamilya ne nabuhal puun ki Israil: Seini ka me anak ne lukes ni Rubin ne kinakakayan ne anak ni Israil: si Hanuk, si Pallu, si Hisrun, wey si Karmi. ALT: Seini ka me kabuybuyahan te me pamilya ne nabuhal puun ki Israil: Si Rubin ka kinakakayan ne anak ni Isarail, ne seini ka me anak din ne me lukes: Si Hanuk, Si Pallu, si Hisrun, wey si Karmi. <verse number="15" style="v" />Seini ka me anak ne lukes ni Simyun ne me lukes: si Himuwil, si Hamin, si Uhad, si Hakin, si Suhar, wey si Saul ne matig-Kanaan se iney. Sikandan ka nabuhal ne me anak ni Simyun. ALT: Seini ka me lukes ne me anak ni Simyun: si Himuwil, si Hamin, si Uhad, si Hakin, si Suhar, wey si Saul ne matig-Kanaan se iney. Sikandan ka nabuhal ne me anak ni Simyun. <verse number="16" style="v" /><note caller="-" style="x"><char style="xo" closed="false">6:16-19: </char><char style="xt" closed="false">Num 3:17-20; 26:57-58; 1Kru 6:16-19.</char></note> Seini ka me anak ne lukes ni Libi: si Girsun, si Kuhat, wey si Mirari. Seini ka itulan meyitenged te kabuhalan din. Neuyag si Libi te 137 ne leg-un. <verse number="17" style="v" />Ne si Girsun, due me anak din ne lukes ne si Libni, wey si Simi, wey nabuhal sikandan. <verse number="18" style="v" />Ne si Kuhat, due me anak din ne lukes ne si Amram, si Isar, si Hibrun, wey si Usiil. Neuyag si Kuhat te 133 ne leg-un. <verse number="19" style="v" />Ne si Mirari, due me anak din ne lukes ne si Mali, wey Musi. Nabuhal sikandan wey ka me kabuhalan dan puun ki Libi.</para>
  <para style="p">
    <verse number="20" style="v" />Migweil-weil si Amram, in-asawa rin si Hukabid ne atebey te amey rin wey nakaanak sikandan ki Aarun wey ki Muwisis. Si Amram neuyag te 137 ne leg-un. <verse number="21" style="v" />Ne si Isar, due me anak din ne lukes ne si Kura, si Nipig, wey si Sikri. <verse number="22" style="v" />Si Usiil, due me anak din ne lukes ne si Misil, Ilsapan, wey si Sitri.</para>
  <para style="p">
    <verse number="23" style="v" />Migweil-weil si Aarun, in-asawa rin si Ilisiba, ka anak ni Aminadab wey atebey ni Nasun. Nakaanak sikandan ki Nadab, ki Abilu, ki Ilisar, wey ki Itamar. <verse number="24" style="v" />Si Kura, due me anak ne lukes ne si Asir, si Ilkana, wey si Abiasap. Nabuhal sikandan wey ka me kabuhalan dan puun ki Kura. <verse number="25" style="v" />Migweil-weil si Iliasar ne anak ni Aarun, mig-asawa sikandin te sabeka te me anak ni Putiil wey nakaanak sikandan ki Pinihas. Sikandan ka me kaap-apuan te kabuhalan ne migpuun ki Libi.</para>
  <para style="p">
    <verse number="26" style="v" />Sika se Aarun wey Muwisis ne egnangenen kayi, sikan ded ka migkahiyan te Magbebaye te miggenendue, “Ipaawe niyu ka keet-etawan te Israil puun te Ihiptu wey pegluyura niyu sikandan sumale te kabuhalan dan.” <verse number="27" style="v" />Sikandan seeye se migpakiglalag te Hari te Ihiptu ne egpaaween ka keet-etawan te Israil puun te Ihiptu.</para>
  <para style="s">Ka suhu te Manama engki Muwisis</para>
  <para style="p">
    <verse number="28" style="v" />Te migpakiglalag dengan ka Manama ki Muwisis diye te Ihiptu, <verse number="29" style="v" />migkahi sikandin, “Sikeddiey ka Magbebaye ne Manama. Inangen nu ki Paraun, ka Hari te Ihiptu ka langun impangguhud ku keykew.”</para>
  <para style="p">
    <verse number="30" style="v" />Piru migkahiyan ni Muwisis ka Manama, “Kena a ne meupiya ne eglalag,<note caller="+" style="f"><char style="fr" closed="false">6:30 </char><char style="ft" closed="false">Te Hibruwanen: Ware natulii ka bibig ku.</char></note> sikan naa ka kene iya egpammineg keddiey ka Hari te Ihiptu.”</para>
  <chapter number="7" style="c" />
  <para style="p">
    <verse number="1" style="v" />Ne migkahiyan te Magbebaye ne Manama si Muwisis, “Pammineg ka! Egpekeiling ka te Manama diye te tangkaan te Hari te Ihiptu wey ka suled nu ne si Aarun ka prupita nu ne iyan egpakiglalag te Hari. <verse number="2" style="v" />Ipahuhud nu ki Aarun diye te Hari ka langun ne igsuhu ku keykew. Panangeni nu ka Hari ne egpaaween din ka keet-etawan te Israil puun te inged din. <verse number="3" style="v" /><note caller="-" style="x"><char style="xo" closed="false">7:3: </char><char style="xt" closed="false">Him 7:36.</char></note> Piru egpakehalen ku ka ulu te Hari, wey minsan pad eggimu a te masulug ne me palinneu wey me kein-inuwan diye te inged te Ihiptu, <verse number="4" style="v" />kene iya sikandin egpammineg keykew. Egkataman eglegparan ku ka Ihiptu wey igpaawe ku ligkat te Ihiptu ka keet-etawan ku ne me kabuhalan ni Israil. <verse number="5" style="v" />Ke egkalegparan kud e ka Ihiptu wey igpakapaawe kud ka keet-etawan ku, egkanengnengan e te me matig-Ihiptu ne sikeddiey ka Magbebaye ne Manama.” <verse number="6" style="v" />Ne intuman ni Muwisis wey ni Aarun ka insuhu te Manama kandan. <verse number="7" style="v" />Walu ne pulu (80) ka idad ni Muwisis, wey walu ne pulu wey tatelu (83) ka ki Aarun te timpu ne migpakiglalag sikandan te Hari te Ihiptu.</para>
  <para style="s">Ka tuked ni Aarun</para>
  <para style="p">
    <verse number="8" style="v" />Ne migkahiyan te Magbebaye ne Manama ensi Muwisis wey Aarun, <verse number="9" style="v" />“Emun ke egkahiyan kew te Hari te Ihiptu ne eggimu te kein-inuwan isip pamalehet niyu, ne kahii nu naa si Aarun, ‘Iregpak nu ka tuked nu diye te tangkaan te Hari eyew egbaluy ne uled.’ ” <verse number="10" style="v" />Sikan naa ka miggendiye sikandan te Hari wey innimu ran ka insuhu te Manama kandan. Indegpak ni Aarun ka tuked din diye te tangkaan te Hari wey te me upisyal din, wey migbaluy seini ne uled. <verse number="11" style="v" />Ne impeumew te Hari ka me etew rin ne me matagseb wey ka egmahehane, ne iyan ka egmamulingan diye te Ihiptu, wey nekeiling degma sikandan te seeye ne kein-inuwan tenged te me pamulingan dan. <verse number="12" style="v" />In-antug dan langun ka me tuked dan wey namaluy ne uled, piru impangabeleng de te uled ni Aarun ka me uled dan. <verse number="13" style="v" />Piru minsan iling dutu, makehal ded iya man-e ka ulu<note caller="+" style="f"><char style="fr" closed="false">7:13 </char><char style="ft" closed="false">Te Hibruwanen: pusung.</char></note> te Hari wey ware migpammineg kandan, iling te ingkahi te Magbebaye ne Manama.</para>
  <para style="s">Ka langesa</para>
  <para style="p">
    <verse number="14" style="v" />Nataman, migkahiyan te Magbebaye ne Manama si Muwisis, “Makehal ka ulu te Hari wey kene din iya egpeyipanawen ka me etew. <verse number="15" style="v" />Sikan naa, hendiyei nu sikandin te maselem ke eggendiyad e te Weyig te Nilu, wey pakigkita ka kandin diye te ilis te weyig. Ne uyana nu naa ka tuked ne migbaluy ne uled. <verse number="16" style="v" />Ne kahii nu sikandin, “Impeendini a keykew te Magbebaye ne Manama te me Hibruwanen, wey egpanangenan ka nikandin te peyipanawa nu ka keet-etawan din eyew egpakasimba sikandan kandin diye te inged ne ware mahinged. Piru ware ka migpalintutuu taman kuntee.” <verse number="17" style="v" /><note caller="-" style="x"><char style="xo" closed="false">7:17: </char><char style="xt" closed="false">Imp 16:4.</char></note> Purisu migkahi ka Manama keykew, “Egpeileen ku sikeykew ne sikeddiey ka Magbebaye ne Manama. Pammineg ka, eglampesan ku te tuked ku ka Weyig te Nilu, wey egbaluy seini ne langesa. <verse number="18" style="v" />Egkengammatey ka me ngalap te weyig wey egmangareg e ka weyig, wey kenad e egpekeinum ka me matig-Ihiptu te sika ne weyig.”</para>
  <para style="p">
    <verse number="19" style="v" />Ne migkahiyan pad man-e te Magbebaye ne Manama si Muwisis, “Nangeni nu si Aarun te igpakuwa ka tuked din wey igpakayew ne igpalanged diye te me beuhan, wey diye te me kanal, wey diye te me subung, wey diye te me limuranan te weyig diye te Ihiptu eyew egbaluy seeye langun ne langesa. Ne egpekeempet ka langesa diye te Ihiptu, minsan ka me weyig ne diye te me tahuanan ne kayu wey batu.”</para>
  <para style="p">
    <verse number="20" style="v" />Ne intuman ni Muwisis wey ni Aarun ka insuhu kandan te Magbebaye ne Manama. Ingkayew ni Aarun ka tuked din diye te tangkaan te Hari wey te me upisyal din wey inlampesan din ka weyig te Nilu, wey migbaluy e seini ne langesa. <verse number="21" style="v" />Nammatey ka me ngalap te weyig wey migmangareg e amana ka Nilu, sikan naa ka kenad e egpekeinum ka me matig-Ihiptu te weyig. Ne nekeempet de iya ka langesa te inged te Ihiptu. <verse number="22" style="v" />Piru neilingan degma seeye te egmamulingan diye te Ihiptu tenged te me pamulingan dan. Sikan naa ka migmakehal ded man-e ka ulu te Hari wey ware sikandin migpalintutuu kandan, iling te ingkahi te Magbebaye. <verse number="23" style="v" />Ne mig-awe e ka Hari wey mig-uli e diye te baley rin, wey imbalahad din de ka neyitabu. <verse number="24" style="v" />Ne migkekali ka langun ne me matig-Ihiptu diye te ilis te Weyig te Nilu eyew egpakasakug sikandan te weyig ne egkeinum dan, su kenad sikandan egpekeinum te weyig te Nilu.</para>
  <para style="p">
    <verse number="25" style="v" />Ne miglihad ka pitu ne aldew puun te peglampes te Magbebaye ne Manama te weyig te Nilu.</para>
  <chapter number="8" style="c" />
  <para style="s2">Ka me bakbak</para>
  <para style="p">
    <verse number="1" style="v" />Nataman, migkahiyan te Manama si Muwisis, “Hendiyei nu ka Hari te Ihiptu wey kahii nu sikandin, ‘Seini ka ingkahi te Magbebaye ne Manama: Peyipawa nu ka me keet-etawan ku eyew egpakasimba keddiey. <verse number="2" style="v" />Emun ke kene nu sikandan egpeyipanawen, egpasalerepan ku te me bakbak ka intiru ne inged nu. <verse number="3" style="v" />Egkapenu te me bakbak ka Weyig te Nilu wey egmanggakap e seini wey egmaneled e diye te baley nu, wey diye te sinabeng nu, wey diye te hibatanan nu. Egmaneled man-e ka me bakbak diye te me baley te me upisyal nu wey te keet-etawan nu, wey minsan diye te me abuwan wey me hilutuanan te paan. <verse number="4" style="v" />Egpakupawan ka te me bakbak wey ka keet-etawan nu wey ka langun ne upisyal nu.”</para>
  <para style="p">
    <verse number="5" style="v" />Migkahiyan pad man-e te Magbebaye ne Manama si Muwisis, “Nangeni nu si Aarun te igpakayew ka tuked din ne igpalenged diye te me weyig, wey te me kanal, wey me subung eyew egmanlepew ka me bakbak te inged te Ihiptu.” <verse number="6" style="v" />Purisu ingkayew ni Aarun ka belad din ne impalenged din diye te me weyig, wey nanlepew ka me bakbak wey nekeempet de iya te inged te Ihiptu. <verse number="7" style="v" />Piru in-ilingan degma seeye te egmamulingan tenged te me pamulingan dan, wey nanlepew degma ka me bakbak te inged te Ihiptu.</para>
  <para style="p">
    <verse number="8" style="v" />Nataman, impeumew te Hari ensi Muwisis wey Aarun wey migkahiyan, “Ampu kew te Magbebaye ne Manama ne eg-aween din ka me bakbak kayi te keddiey wey te me keet-etawan ku, ne egpeyipanawen kud ka me keet-etawan niyu eyew egpakapanubad te Manama.”</para>
  <para style="p">
    <verse number="9" style="v" />Ne migkahiyan ni Muwisis ka Hari, “Kahii e re ke ken-u ku ig-ampu sikeykew wey ka me upisyal nu, wey ka me keet-etawan nu eyew egkaawe ka me bakbak due te kaniyu wey te me baley niyu. Ne eyew iyan naan de egkasame ka me bakbak ne diye te Weyig te Nilu.”</para>
  <para style="p">
    <verse number="10" style="v" />Ne migtabak ka Hari, “Kaaselem.”</para>
  <para style="p">Ne migkahi si Muwisis, “Egkatuman ka ingkahi nu eyew egkanengnengan nu ne ware egpekeiling te Magbebaye ne Manama ney. <verse number="11" style="v" />Eg-awe ka me bakbak kayi te keykew wey te me upisyal nu, wey te me keet-etawan nu, wey iyan naan de egkasame ka diye te Weyig te Nilu.” <verse number="12" style="v" />Ne mig-awe e ensi Muwisis wey Aarun diye te Hari, wey mig-ampu e si Muwisis te Manama ne eg-aween ka me bakbak ne impeuyan din diye te Ihiptu. <verse number="13" style="v" />Innimu te Magbebaye ne Manama ka inhangyu ni Muwisis. Nammatey ka me bakbak ne diye te me baley, wey diye te me lama, wey ka diye te me kamet. <verse number="14" style="v" />Ne inlimud te me matig-Ihiptu ka me bakbak wey mig-um-umambu re iya, wey migngareg ka intiru ne inged te Ihiptu. <verse number="15" style="v" />Piru te pegkakita te Hari ne egmeupiye e ka keugpe dan, migmakehal e man-e ka ulu<note caller="+" style="f"><char style="fr" closed="false">8:15 </char><char style="ft" closed="false">Te Hibruwanen: pusung.</char></note> rin wey ware migpammineg kandan, iling te ingkahi te Magbebaye ne Manama.</para>
  <para style="s2">Ka me ketiketi</para>
  <para style="p">
    <verse number="16" style="v" />Ne migkahiyan te Magbebaye ne Manama si Muwisis, “Kahii nu si Aarun te igpakayew ka tuked din wey egpalampesan ka tane eyew egbaluy ne me ketiketi ka me alinepung te intiru ne inged te Ihiptu.” <verse number="17" style="v" />Ne innimu ran seeye. Inkayew ni Aarun ka tuked din wey inlampesan din ka tane wey migbaluy ne me ketiketi ka me alinepung te intiru ne inged te Ihiptu, wey miggulunan e ka me etew wey ka me ayam. <verse number="18" style="v" />Mig-eleg-eleg ne eggimu te me keti-keti ka egmamulingan piru ware sikandan nekeiling. Ne miggulunan e te me ketiketi ka me etew wey ka me ayam. <verse number="19" style="v" /><note caller="-" style="x"><char style="xo" closed="false">8:19: </char><char style="xt" closed="false">Luk 11:20.</char></note> Ne migkahiyan te egmamulingan ka Hari, “Himu<note caller="+" style="f"><char style="fr" closed="false">8:19 </char><char style="ft" closed="false">Te Hibruwanen: kemel.</char></note> seini te Manama!” Piru migmakehal ka ulu te Hari wey ware sikandin migpammineg kandan, iling te ingkahi te Magbebaye ne Manama.</para>
  <para style="s2">Ka me langew</para>
  <para style="p">
    <verse number="20" style="v" />Ne migkahiyan te Manama si Muwisis, “Selem-selem ka enew wey lambaha nu ka Hari ne eggendiye te weyig. Kahii nu sikandin, ‘Seini ka ingkahi te Magbebaye ne Manama: Peyipanawa nu ka keet-etawan ku eyew egpakasimba keddiey. <verse number="21" style="v" />Ke kene nu egpeyipanawen sikandan, egpeuyanan ku sikeykew te masulug ne me langew, wey ka me upisyal nu, wey ka keet-etawan nu degma. Egkapenu te langew ka me baley niyu wey egpekeempet man-e te tane. <verse number="22" style="v" />Piru kene ku iglagkes ka tane te Gusin ne in-ugpaan te me keet-etawan ku, wey ware langew ne egpekeendiye, eyew egkanengnengan nu ne sikeddiey ka iya Magbebaye ne Manama wey kayi a te inged. <verse number="23" style="v" />Egpegsangien ku ka keet-etawan ku wey ka keet-etawan nu. Ne eggimuwen ku seini ne kein-inuwan kaaselem. <verse number="24" style="v" />Ne innimu iya seeye te Manama. Miglepew ka susuluhi ne me langew diye te baley te Hari wey diye te me baley te me upisyal din. Neempet te me langew ka intiru ne inged te Ihiptu wey migmareet e tenged te me langew.</para>
  <para style="p">
    <verse number="25" style="v" />Nataman, impeumew e te Hari ensi Muwisis wey Aarun wey migkahiyan, “Hendiye kew e, panubad kew e te Manama niyu, piru kayi re te Ihiptu.”</para>
  <para style="p">
    <verse number="26" style="v" />Piru migkahi si Muwisis, “Kene egkaayun ne kayi key egpanubad te Ihiptu su amana igkeepes te me mahinged kayi ka igpanubad ney diye te Magbebaye ne Manama ney. Ne emun ke igpanubad ney ka amana igkeepes te me matig-Ihiptu, egbatuwen key iya nikandan. <verse number="27" style="v" />Keilangan ne eggipanew key te tatelu ne aldew peendiye te inged ne ware mahinged eyew egpakapanubad key te Magbebaye ne Manama ney su sika ka insuhu din kanami.”</para>
  <para style="p">
    <verse number="28" style="v" />Seeye naa, migkahi ka Hari, “Egtuhutan ku sikaniyu ne eggendiye te inged ne ware mahinged eyew egpakapanubad kew te Magbebaye ne Manama niyu, piru kene kew re amana pariyu. Ne iampu ad e nikeykew.”</para>
  <para style="p">
    <verse number="29" style="v" />Ne migkahi si Muwisis, “Na, eg-awa a kuntee kayi wey eg-ampu ad te Manama ne eg-aween din kaaselem ka me langew kayi te keykew, wey te me upisyal nu, wey te me keet-etawan nu. Piru kene key re man-e nikeykew akali, su kema ke kene key e man-e egpeyipanawen nikeykew eyew egpanubad te Magbebaye ne Manama.”</para>
  <para style="p">
    <verse number="30" style="v" />Nataman, mig-engkeran e ni Muwisis ka Hari, wey mig-ampu e te Manama. <verse number="31" style="v" />Ne innimu te Manama ka inhangyu ni Muwisis, wey in-awe din e ka masulug ne me langew diye te langun ne mahinged te Ihiptu wey warad iya nasame minsan sabeka. <verse number="32" style="v" />Piru migmakehal red man-e ka ulu<note caller="+" style="f"><char style="fr" closed="false">8:32 </char><char style="ft" closed="false">Te Hibruwanen: pusung.</char></note> te Hari te Ihiptu te seeye ne timpu wey ware din peyipanawa ka me etew.</para>
  <chapter number="9" style="c" />
  <para style="s2">Ka dalu te me ayam</para>
  <para style="p">
    <verse number="1" style="v" />Nataman, migkahiyan te Manama si Muwisis, “Hendiyei nu ka Hari te Ihiptu wey kahii nu sikandin, ‘Seini ka ingkahi te Magbebaye ne Manama te me Hibruwanen: Peyipanawa nu ka me keet-etawan ku eyew egpakasimba sikandan keddiey. <verse number="2" style="v" />Ne emun ke eg-apul ka wey egbalabahan nu red man-e sikandan, <verse number="3" style="v" />egpareraluwen ku te mangune-kune ka me ayam nu diye te kamet: ka me kudde, me asnu, me kamilyu, me baka, me karniru, wey me kambing. <verse number="4" style="v" />Piru igsangi ku mule ka me ayam te kabuhalan ni Israil puun te me ayam te me matig-Ihiptu, eyew ware egpatey ne ayam dan.’ ” <verse number="5" style="v" />Ne migkekerew ka Magbebaye ne Manama ne migkahi, “Eggimuwen ku seini kaaselem.”</para>
  <para style="p">
    <verse number="6" style="v" />Pegkapawe, innimu en iya te Manama ka ingkahi rin. Natulenusan te dalu ka langun ne ayam te me matig-Ihiptu, piru warad iya migpatey minsan sabeka ne ayam te keet-etawan te Israil. <verse number="7" style="v" />Ne impanengnengan seeye te Hari te Ihiptu te me etew rin, wey nanengnengan dan ne ware iya migpatey minsan sabeka ne ayam te me kabuhalan ni Israil. Piru minsan iling dutu, migmakehal ded man-e ka ulu<note caller="+" style="f"><char style="fr" closed="false">9:7 </char><char style="ft" closed="false">Te Hibruwanen: pusung.</char></note> te Hari wey ware din peyipanawa ka me etew.</para>
  <para style="s2">Ka buu</para>
  <para style="p">
    <verse number="8" style="v" />Nataman, migkahiyan te Magbebaye ne Manama si Muwisis wey si Aarun, “Kuwa kew te tigsenge hamak ne abu diye te insugnuwan, wey isawed nu naa Muwisis diye te aw-awangan taheed te egtengteng ka Hari. <verse number="9" style="v" />Egpekeempet seini te intiru ne inged te Ihiptu iling te alinepung, wey egpamuuwen ka me etew wey ka me ayam tenged kayi.” <verse number="10" style="v" /><note caller="-" style="x"><char style="xo" closed="false">9:10: </char><char style="xt" closed="false">Imp 16:2.</char></note>Purisu, miggamak sikandan te abu diye te insugnuwan wey migsasindeg sikandan diye te tangkaan te Hari te Ihiptu. Ne insawed ni Muwisis ka abu diye te aw-awangan, wey impanubuan te me buu ka me etew wey ka me ayam. <verse number="11" style="v" />Ware nakatemu ka egmahehane engki Muwisis, su impanubuan sikandan te me buu wey ka langun ne me matig-Ihiptu. <verse number="12" style="v" />Piru impakehal te Magbebaye ne Manama ka ulu<note caller="+" style="f"><char style="fr" closed="false">9:12 </char><char style="ft" closed="false">Te Hibruwanen: pusung.</char></note> te Hari wey ware migpammineg kandan, iling te ingkahi te Manama ki Muwisis.</para>
  <para style="s2">Ka apiyew</para>
  <para style="p">
    <verse number="13" style="v" />Ne migkahiyan te Manama si Muwisis, “Selem-selem ka enew kaaselem wey hendiyei nu ka Hari te Ihiptu wey kahii nu, ‘Seini ka ingkahi te Magbebaye ne Manama te me Hibruwanen: Peyipanawa nu ka me keet-etawan ku eyew egpakasimba keddiey. <verse number="14" style="v" />Ne emun ke eg-apul ka, egpasalerepen ku sikeykew te mangune-kune wey ka me upisyal nu, wey ka keet-etawan nu, su eyew egkanengnengan nu ne ware egpekeiling keddi te intiru ne kalibutan. <verse number="15" style="v" />Su emun ke migweil-weil e pa wey impasalerep kud sikaniyu te masumpit ne dalu,<note caller="+" style="f"><char style="fr" closed="false">9:15 </char><char style="ft" closed="false">Te Hibruwanen: ingkayew ku ka belad ku wey inlampesan ku sikaniyu te dalu.</char></note> nahule kew en iya perem kuntee. <verse number="16" style="v" /><note caller="-" style="x"><char style="xo" closed="false">9:16: </char><char style="xt" closed="false">Rum 9:17.</char></note> Piru insumpulan ku pad ka umul niyu eyew egkakita niyu ka geem ku, wey eyew egkabantug ka ngaran ku te intiru ne kalibutan. <verse number="17" style="v" />Piru migpegpeggasal ke red man-e diye te me keet-etawan ku wey ware nu sikandan peyipanawa. <verse number="18" style="v" />Sikan naa, kaaselem te iling kayi ne uras, egpeuranan ku sikaniyu te apiyew. Ware de due neyitabu ne iling kayi puun te neyimu ne inged ka Ihiptu. <verse number="19" style="v" />Purisu kuntee, ipeelung nu ka langun ne ayam nu wey ka langun ne uripen nu ne diye te me kamet, su egpatey ka langun ne kene egpekeelung ne egtubian te apiyew.’ ” <verse number="20" style="v" />Nenaaldek ka duma ne me upisyal te Hari te ingkahi te Magbebaye ne Manama, sikan naa ka impaseled dan e diye te baley ka me uripen dan wey ka me ayam dan. <verse number="21" style="v" />Piru ware miglinga-linga ka duma te ingkahi te Manama, wey imbalahad dan de ka me uripen dan wey ka me ayam dan diye te me kamet.</para>
  <para style="p">
    <verse number="22" style="v" />Ne migkahiyan te Magbebaye ne Manama si Muwisis, “Kayawa nu ka belad nu diye te aw-awangan wey eg-uranan te apiyew ka me etew, ka me ayam, wey ka me pinamula te intiru ne inged te Ihiptu.” <verse number="23" style="v" />Purisu ingkayew ni Muwisis ka tuked din diye te aw-awangan, wey imparagsang e te Manama ka luhung, wey impeuranan din e te apiyew ka Ihiptu, wey impakikilat din pad man-e. Impeuranan te Manama ka Ihiptu te dakel ne apiyew <verse number="24" style="v" /><note caller="-" style="x"><char style="xo" closed="false">9:24: </char><char style="xt" closed="false">Imp 8:7; 16:21.</char></note> ne egkarumaan te kilat ne kene egkataman. Ware pad iya neyitabu ne iling dutu diye te inged te Ihiptu puun te neyimu seini ne inged. <verse number="25" style="v" />Nahule te apiyew ka langun ne me etew, wey ka me ayam, wey ka me pinamula ne ware nekeelung. <verse number="26" style="v" />Iyan de ware urani te apiyew ka inged ne Gusin ne in-ugpaan te keet-etawan te Israil.</para>
  <para style="p">
    <verse number="27" style="v" />Ne impeumew te Hari si Muwisis wey si Aarun wey migkahiyan, “Sikeddi ka nakasale kuntee. Eleg ka Magbebaye ne Manama wey seyyup key te keet-etawan ku. <verse number="28" style="v" />Ampu kew te Manama ne egpeen-enengen e seini se luhung wey apiyew. Egpeyipanawen kud e sikaniyu, wey kene kew en iya egkatalehen pad ka eggipanew.”</para>
  <para style="p">
    <verse number="29" style="v" />Migkahiyan sikandin ni Muwisis, “Eg-awa a kayi te siyudad, wey egkayawen ku ka belad ku diye te Manama te peg-ampu ku. Ne eg-engked e ka luhung wey ka apiyew, ne eyew egkanengnengan nu ne ka kalibutan kandin te Manama. <verse number="30" style="v" />Piru nakanengneng a ne sikeykew wey ka me upisyal nu, ware kew ded iya man-e naaldek te Magbebaye ne Manama.”</para>
  <para style="p">
    <verse number="31" style="v" />(Naddeetan ka me pinamula ne eggimuwen ne linu wey sibada, su neyinuhan e ka sibada wey migbubulak e ka linu te seeye ne timpu. <verse number="32" style="v" />Piru ware nareeti ka triggu su egkamewuriyan seini egkeyinuhi.)</para>
  <para style="p">
    <verse number="33" style="v" />Ne mig-awe si Muwisis diye te Hari te Ihiptu wey miglihawang sikandin te siyudad. Ne mig-ampu sikandin wey ingkayew rin ka belad din diye te Magbebaye ne Manama. Ne dutu, migpeeneng-eneng e ka luhung wey ka apiyew, wey migkerit e degma ka uran. <verse number="34" style="v" />Piru te pegkakita te Hari ne migkerit e ka uran wey migpeeneng-eneng e ka apiyew wey ka luhung, miggimu e man-e sikandin te sale. Impakehal din e man-e ka ulu<note caller="+" style="f"><char style="fr" closed="false">9:34 </char><char style="ft" closed="false">Te Hibruwanen: pusung.</char></note> rin wey ka me upisyal din degma. <verse number="35" style="v" />Migmakehal ka ulu rin wey ware din e peyipanawa ka keet-etawan te Israil, iling te ingkahi te Magbebaye ne Manama ki Muwisis.</para>
  <chapter number="10" style="c" />
  <para style="s2">Ka me talangas</para>
  <para style="p">
    <verse number="1" style="v" />Nataman, migkahiyan te Magbebaye ne Manama si Muwisis, “Libed ka diye te Hari te Ihiptu, su impakehal ku ka ulu<note caller="+" style="f"><char style="fr" closed="false">10:1 </char><char style="ft" closed="false">Te Hibruwanen: pusung.</char></note> rin wey te me upisyal din eyew igpakapapitew ku kandan ka kein-inuwan ne me himu ku. <verse number="2" style="v" />Ne eyew egkahuhuran niyu ka me anak niyu wey ka me apu niyu ke immenu ku te egbaley-baley ka me matig-Ihiptu, wey ke nekey ka me kein-inuwan ne innimu ku diye te kandan. Ne puun due, egkanengnengan niyu ne sikeddiey ka Magbebaye ne Manama.”</para>
  <para style="p">
    <verse number="3" style="v" />Purisu miggendiye ensi Muwisis wey Aarun te Hari te Ihiptu wey migkahi, “Seini ka ingkahi te Magbebaye ne Manama te me Hibruwanen: ‘Ken-ua egkataman ka peg-apul nu ne kene egpariralem keddiey? Peyipanawa nud e ka keet-etawan ku eyew egpakasimba sikandan keddiey. <verse number="4" style="v" />Su emun ke kene nu pad man-e sikandan egpeyipanawen, egpeuyanan ku kaaselem ka inged nu te me talangas. <verse number="5" style="v" />Eggulanap ka susuluhi ne me talangas wey kenad e egkakita pad ka tane. Egpangeenen dan ka langun ne pinamula ne ware nareeti te apiyew, wey ka nanubu ne me kayu. <verse number="6" style="v" />Egkapenu te me talangas ka baley nu wey ka me baley te me upisyal nu, wey te langun ne matig-Ihiptu. Ne ware de due iling kayi ne neyitabu ne nakita te me amey niyu, wey te me apu niyu naa puun te pegginguma ran kayi taman kuntee.’ ” Pegkapenga dutu, mig-awe e si Muwisis diye te Hari te Ihiptu.</para>
  <para style="p">
    <verse number="7" style="v" />Ne migkahiyan te me upisyal ka Hari, “Ken-ua egkataman ka pegdulihis kanta te seini ne etew? Peyipanawa nud ka me lukes eyew egpakasimba sikandan te Magbebaye ne Manama ran. Ware ke bes nakamaan-maan te nareetan e ka Ihiptu?”</para>
  <para style="p">
    <verse number="8" style="v" />Purisu impalibed ensi Muwisis wey Aarun diye te Hari. Ne migkahiyan sikandan te Hari, “Hipanew kew e wey simbaa niyud e ka Magbebaye ne Manama niyu. Piru nangeni a ke hentew ka egdumeen niyu?”</para>
  <para style="p">
    <verse number="9" style="v" />Ne migtabak si Muwisis, “Egkaamin-amin key langun lagkes ka me bate wey ka me buyag. Eg-uyanen ney man-e ka me karniru, me kambing, wey ka me baka su keilangan ne diye key egsahakeen te Magbebaye ne Manama.”</para>
  <para style="p">
    <verse number="10" style="v" />Ne migsusumpalit ka Hari ne migkahi, “Egdumaan kew perem te Manama te peggipanew niyu ke sikaniyu re wey kene niyu egdumeen ka me malitan wey me bate. Egkasabut iya ne mareet ka nasuman-suman niyu! <verse number="11" style="v" />Kene sika egkaayun! Iyan de egpekeyipanew ka me lukes eyew egpakasimba te Manama, su sikan ma iya ka igkeupii niyu.” Ne impaawe e ensi Muwisis ki Aarun diye te tangkaan te Hari.</para>
  <para style="p">
    <verse number="12" style="v" />Ne migkahiyan te Magbebaye ne Manama si Muwisis, “Kayawa nu ka belad nu ne igpalenged diye te Ihiptu eyew eggingumaan sikandan te me talangas wey egkeenen ka langun ne me pinamula ne ware nareeti te apiyew.” <verse number="13" style="v" />Seeye naa, ingkayew ni Muwisis ka tuked din ne impalenged te Ihiptu, wey impakalamahan te Manama ka inged te Ihiptu. Napawaan ka kalamag ne egpuun te egsile, wey te maselem e, nakarume e ka me talangas te kalamag. <verse number="14" style="v" /><note caller="-" style="x"><char style="xo" closed="false">10:14-15: </char><char style="xt" closed="false">Imp 9:2-3.</char></note> Ne miglene ka susuluhi ne talangas diye te Ihiptu wey miggulanap te seeye ne inged. Ware pad iling dutu kasulug te talangas dengan ne miggulun te Ihiptu wey warad egpekeiling pad dutu. <verse number="15" style="v" />Su miggulanap de iya ka talangas wey nakeempet te Ihiptu, wey migmeitem e ka tane. Impangeen te me talangas ka langun ne pinamula wey ka me behas te kayu ne ware nareeti te apiyew. Warad iya nasame ne me derewunen te me kayu, wey ke pinamula naa diye te Ihiptu.</para>
  <para style="p">
    <verse number="16" style="v" />Ne imparagdahew ipeumew te Hari te Ihiptu ensi Muwisis ki Aarun wey migkahiyan, “Nakasala a te Magbebaye ne Manama niyu, wey nakasala a degma kaniyu. <verse number="17" style="v" />Sikan naa, pasayluwa a man-e nikaniyu, wey ampu kew te Manama niyu ne eg-aween din kayi te keddi seini se egpakapatey ne legpad.” <verse number="18" style="v" />Ne dutu, mig-awe e si Muwisis diye te Hari wey mig-ampu diye te Manama. <verse number="19" style="v" />Ne migpakalamag e man-e ka Manama te nenekali e puun te iglineb wey nanlayap ka langun ne talangas peendiye te Malalab ne Dahat. Ne warad iya nasame minsan sabeka naan de ne talangas diye te intiru ne inged te Ihiptu. <verse number="20" style="v" />Piru impakehal ded man-e te Magbebaye ne Manama ka ulu<note caller="+" style="f"><char style="fr" closed="false">10:20 </char><char style="ft" closed="false">Te Hibruwanen: pusung.</char></note> te Hari wey ware din peyipanawa ka keet-etawan te Israil.</para>
  <para style="s2">Ka delem</para>
  <para style="p">
    <verse number="21" style="v" />Nataman, migkahiyan te Magbebaye ne Manama si Muwisis, “Kayawa nu ka belad nu diye te aw-awangan eyew due delem ne egpakabukus te inged te Ihiptu. Sika ka delem ne subla ne durusilemi su hendue te egkahen-genan e.” <verse number="22" style="v" /><note caller="-" style="x"><char style="xo" closed="false">10:22: </char><char style="xt" closed="false">Sal 105:28; Imp 16:10.</char></note> Seeye naa, ingkayew ni Muwisis ka belad din diye te aw-awangan, wey nabukusan te mangune-kune ne delem ka intiru ne inged te Ihiptu te tatelu ne aldew. <verse number="23" style="v" />Ware nenekegkita ka me mahinged dutu wey ware sikandan migmanlihawang te me baley ran te tatelu ne aldew. Piru malayag mule diye te inged ne in-ugpaan te keet-etawan te Israil.</para>
  <para style="p">
    <verse number="24" style="v" />Nataman, impeumew te Hari te Ihiptu si Muwisis wey migkahiyan, “Hendiye kew e wey simbaa niyud ka Magbebaye ne Manama. Dumaa niyu langun ka me bate wey ka me malitan, wey iyan niyu naan de ihaat kayi ka me karniru, ka me kambing, wey ka me baka.”</para>
  <para style="p">
    <verse number="25" style="v" />Piru migkahi si Muwisis, “Keilangan ne egpeuyanen key nikeykew te me ayam ne egtutungen ney ne igpanubad diye te Magbebaye ne Manama ney. <verse number="26" style="v" />Ne keilangan iya ne eg-uyanen ney ka langun ne ayam ney wey ware minsan sabeka ne iggaat su eyew egpakaalam key te igpanubad ney te Manama ney. Ware key kuntee nakanengneng ke nekey ka igpanubad ney kandin, wey e ke egginguma key e diye.”</para>
  <para style="p">
    <verse number="27" style="v" />Piru impakehal red iya man-e te Magbebaye ne Manama ka ulu<note caller="+" style="f"><char style="fr" closed="false">10:27 </char><char style="ft" closed="false">Te Hibruwanen: pusung.</char></note> te Hari wey ware din peyipanawa sikandan. <verse number="28" style="v" />Ne migkahiyan te Hari si Muwisis, “Awe ka kayi! Tanud-tanud ka ne kenad egpakita pad keddiey! Su emun ke egkakita ku pad sikeykew, egkeyimatayan ka iya.”</para>
  <para style="p">
    <verse number="29" style="v" />Migtabak si Muwisis, “Ke iling due ka igkeupii nu, kena ad iya egpakita pad keykew.”</para>
  <chapter number="11" style="c" />
  <para style="s">Ka katammanan ne igpasalerep te Ihiptu</para>
  <para style="p">
    <verse number="1" style="v" />Ne migkahiyan te Magbebaye ne Manama si Muwisis, “Duen pad sabeka ne igpasalerep ku te Hari te Ihiptu wey te keet-etawan din. Pegkapenga rue, egpeyipanawen kew e nikandin, wey egdeldelen kew pad iya nikandin su igkeupii rin ne eg-awe kew en iya. <verse number="2" style="v" />Kahii nu naa ka langun ne Hibruwanen ne egpepamuyuen te me balieg ne pelata wey bulawan diye te me sumbaley ran.” <verse number="3" style="v" />Impangabangan te Magbebaye ne Manama ka me kabuhalan ni Israil ne eg-ay-ayaran te me matig-Ihiptu. Ne si Muwisis degma, intahud amana sikandin te me upisyal te Hari wey te me mahinged te Ihiptu.</para>
  <para style="p">
    <verse number="4" style="v" />Ne migkahiyan ni Muwisis ka Hari te Ihiptu, “Seini ka ingkahi te Magbebaye ne Manama: ‘Te egliware te marusilem, eglihad a te Ihiptu <verse number="5" style="v" />wey egkengammatey ka langun ne panganey ne anak kayi te Ihiptu. Iyan egkewun-aan ka panganey ne anak te Hari ne iyan egsubal te trunu te amey rin, wey diye egkataman te anak te uripen ne malitan ne talaggaling. Ne egkengamatey degma ka langun ne kinakakayan ne anak te me ayam. <verse number="6" style="v" />Ne due egkeyitabu ne masumpit ne pegdamag te intiru ne inged te Ihiptu ne ware pad neyitabu dengan wey kenad egkeyitabu pad man-e. <verse number="7" style="v" />Piru ware mule samuk te keet-etawan te Israil wey te me ayam dan, wey ware minsan asu naan de ne eggebu. Puun due, egkanengnengan niyu ne egpegsangien ku ka matig-Ihiptu wey ka keet-etawan te Israil.’ <verse number="8" style="v" />Ne egparani keddi ka langun ne upisyal nu wey egpanimbuel sikandan te tangkaan ku wey egkahi, ‘Awe kew kayi Muwisis wey ka me keet-etawan nu ne eg-ikul keykew!’ Pegkapenga due, eg-awa ad kayi.” Ne mig-awe e si Muwisis diye te Hari ne nangebel-ebel se langet.</para>
  <para style="p">
    <verse number="9" style="v" />Nataman, migkahiyan te Magbebaye ne Manama si Muwisis, “Kene egpammineg ka Hari keykew su eyew masulug pad ka egkeyimu ku ne me kein-inuwan diye te inged te Ihiptu.” <verse number="10" style="v" />Innimu enni Muwisis ki Aarun seeye se langun ne me kein-inuwan diye te tangkaan te Hari te Ihiptu, piru impakehal te Manama ka ulu<note caller="+" style="f"><char style="fr" closed="false">11:10 </char><char style="ft" closed="false">Te Hibruwanen: pusung.</char></note> te Hari wey ware din paawaa ka keet-etawan te Israil diye te inged din.</para>
  <chapter number="12" style="c" />
  <para style="s">Ka peglihad te Manama</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">12:1-13: </char>
      <char style="xt" closed="false">Lib 23:5; Num 9:1-5; 28:16; Diy 16:1-2.</char>
    </note> Ne migkahiyan te Magbebaye ne Manama ensi Muwisis ki Aarun diye te Ihiptu, <verse number="2" style="v" />“Seini ne bulan ka an-anayan te langun ne bulan diye te kaniyu. <verse number="3" style="v" />Ipanengneng niyu te langun ne keet-etawan te Israil ne emun ke eggingume e ka igkasapulu ne aldew te seini ne bulan, egpaalamen te nati te karniru wey kambing naa ka tagse baley eyew eggilangen dan te taltalaanak. <verse number="4" style="v" />Ke kene egkaamin te taltalaanak ka ngalap su deisek de sikandan, keilangan ne egbubulihan dan te marani ne sumbaley ran. Egbaaren dan seeye wey eg-alaheen dan ka karakel ne eleg dan te taltalaanak wey kamenu karakel ka egkaamin te sabeka ne etew. <verse number="5" style="v" />Iyan niyu kua ka nati te karniru wey kambing naa ne senge tuig pad, wey ka ware dalu. <verse number="6" style="v" />Tangguwa niyu pa sika taman te igkasapulu wey hep-at (14) ne aldew te seini ne bulan, ne wey niyud gilanga ke egkasagkup e ka sika ne aldew. Keilangan ne eglagpu kew langun se keet-etawan te Israil ka eggilang te ayam. <verse number="7" style="v" />Ne pakua nu sikandan te langesa wey ipapunas nu diye te daruwa ne sungkaleg te gumawan wey te ingketal diye te ampew te gumawan te baley ne egkeenan dan te ngalap. <verse number="8" style="v" />Te sika ne marusilem, ipatuug nu kandan ka ngalap wey ipakeen nu kandan ne egseraan te paan ne ware patulin wey te mapeit ne me gulay. <verse number="9" style="v" />Kene kew keen te meyilew wey ke insabawan ne ngalap, su timmana niyu tuuha ka ngalap lagkes ka ulu, ka paa, wey ka diye te seled te getek. <verse number="10" style="v" />Kene niyu seini pasimahi wey amina niyu re. Ke due iya egkasame taman te maselem, tutunga niyu. <verse number="11" style="v" />Ke egkeen kew e, keilangan ne eglilibed kew, wey egsesandal, wey ay-ayuna niyud ka me tuked niyu, wey panakebut kew ka egkeen. Su iyan sika ka Peglihad te Magbebaye ne Manama.</para>
  <para style="p">
    <verse number="12" style="v" />“Te sika ne marusilem, eglihad a te inged te Ihiptu wey egpangimatayan ku ka langun ne panganey ne anak ne lukes te me matig-Ihiptu wey te ayam dan. Eglegparan ku ka langun ne diyus-diyus te Ihiptu. Sikeddiey ka Magbebaye ne Manama. <verse number="13" style="v" />Ka langesa ne impunas niyu diye te baley niyu, iyan tuus te baley ne mig-ugpaan niyu. Ne emun egkakita ku ka langesa, egliharan ku re ka sika ne baley, wey ware mareet ne egkeyitabu kaniyu ke eglegparan ku ka Ihiptu. <verse number="14" style="v" /><note caller="-" style="x"><char style="xo" closed="false">12:14-20: </char><char style="xt" closed="false">Iks 23:15; 34:18; Lib 23:6-8; Num 28:17-25; Diy 16:3-8.</char></note> Keilangan ne egtantanuran niyu ka sika ne aldew wey eggimuwen ne tulumanen te ware egtamanan. Ne sahakeen kew te sika ne aldew eyew te pegpasalamat keddiey. Ipabulus niyu naa sika wey te me kabuhalan niyu te ware egtamanan.</para>
  <para style="s">Ka sahakeen te paan ne ware patulin</para>
  <para style="p">
    <verse number="15" style="v" />“Te pitu ne aldew, iyan niyu keena ka paan ne ware patulin. Te an-anayan ne aldew, awaa niyu diye te me baley niyu ka langun ne patulin te paan, su minsan hentew ne egkeen te paan ne due patulin puun te an-anayan ne aldew taman te igkapitu ne aldew, kenad e sikandin eg-ileen ne karumaan pad te kabuhalan ni Israil. <verse number="16" style="v" />Liblibulung kew te an-anayan ne aldew wey te igkapitu ne aldew eyew egsimba keddiey. Ne kene kew trabahu te sika ne aldew angin e te peg-andam te egkeenen niyu. Sikan de ka egkaayun ne eggimuwen niyu. <verse number="17" style="v" />Sumsumana niyu ka Sahakeen te Paan ne Ware Patulin su sika ka aldew ne impaawe ku sikaniyu te Ihiptu ne naamin-amin langun ka me kabuhalan niyu. Purisu sahakeen kew te sika ne aldew, wey himuwa niyu seini ne tulumanen wey te me kabuhalan niyu te ware egtamanan. <verse number="18" style="v" />Bunsud kew sahakeen te marusilem te igkasapulu wey hep-at (14) ne aldew taman te marusilem te igkadaruwa ne pulu wey sabeka (21) ne aldew te an-anayan ne bulan. Ne iyan niyu keena ka paan ne ware patulin. <verse number="19" style="v" />Keilangan ne warad e patulin te paan ne egkakita diye te me baley niyu su minsan hentew ne egkeen te minsan nekey ne due patulin, kenad e eg-ileen ne karumaan pad te kabuhalan ni Israil. <verse number="20" style="v" />Kene kew en iya keen te paan ne due patulin, minsan hendei kew egpekeugpe.</para>
  <para style="s">Ka an-anayan ne sahakeen te peglihad te Manama</para>
  <para style="p">
    <verse number="21" style="v" />Nataman, impeumew ni Muwisis ka langun ne igbuyag te me Hibruwanen wey migkahiyan, “Alam kew te nati te karniru wey te kambing naa eyew eggilangan niyu te taltalaanak te Sahakeen te Peglihad te Magbebaye ne Manama. <verse number="22" style="v" />Tayaa niyu ka langesa diye te pelenggana, wey angey kew te sugpang te isupu wey ieled niyu te langesa wey lakulasi niyu ka daruwa ne sungkaleg te gumawan te baley wey ka ingketal dibabew te gumawan. Ne kene kew lihawang te baley niyu taman te maselem <verse number="23" style="v" /><note caller="-" style="x"><char style="xo" closed="false">12:23: </char><char style="xt" closed="false">Hib 11:28.</char></note> su eglihad ka Manama eyew egpangimatey te me matig-Ihiptu. Ne emun ke egkiteen din ka langesa diye te ingketal wey te daruwa ne sungkaleg te gumawan, eglihad de sikandin wey kene din egpaseleren te baley niyu ka talagdereet eyew te peggimatey kaniyu. <verse number="24" style="v" />Keilangan ne egtantanuran niyu wey te me kabuhalan niyu seini ne tulumanen te ware egtamanan. <verse number="25" style="v" />Ne ipabulus niyu sika ne tulumanen ke egpekeendiye kew e te inged ne insaad te Magbebaye ne Manama ne igbehey rin kaniyu. <verse number="26" style="v" />Emun ke eg-insaan kew te me anak niyu ke nekey ka kaluwasan te sika ne pegsahakeen, <verse number="27" style="v" />kahii niyu re sikandan te sika ka Sahakeen te Peglihad te Magbebaye ne Manama, su inliharan din de dengan ka me baley te keet-etawan te Israil diye te Ihiptu te pegpangimatey rin te me matig-Ihiptu.”</para>
  <para style="p">Ne migmangunduk e ka me etew wey migsimba te Manama. <verse number="28" style="v" />Nataman, nangipanew e sikandan wey intuman dan e ka insuhu te Magbebaye ne Manama engki Muwisis wey Aarun.</para>
  <para style="s">Ka pegpangimatey te me panganey ne anak</para>
  <para style="p">
    <verse number="29" style="v" />
    <note caller="-" style="x">
      <char style="xo" closed="false">12:29: </char>
      <char style="xt" closed="false">Iks 4:22-32.</char>
    </note> Te egliware e te marusilem, impangimatayan te Magbebaye ne Manama ka langun ne panganey ne anak ne lukes diye te Ihiptu, puun te panganey ne anak te Hari te Ihiptu ne iyan egsubal te trunu te amey rin, peendiye te me anak te me pinirisu. Ne impangimatayan din degma ka me panganey ne anak te me ayam. <verse number="30" style="v" />Napukew ka Hari wey ka me upisyal din wey ka langun ne matig-Ihiptu te seeye ne marusilem, su amana ne masumpit ka dalawitan te me mahinged. Impatayan ka langun ne baley diye te Ihiptu. <verse number="31" style="v" />Te seeye de ne karusileman, impeumew te Hari ensi Muwisis ki Aarun wey migkahiyan, “Na, pangipanew kew e wey awe kew e kayi te kanami! Simbaa niyud ka Magbebaye ne Manama iling te inhangyu niyu. <verse number="32" style="v" />Uyana niyu degma ka me karniru niyu wey ka me kambing wey ka me baka niyu te peggipanew niyu. Piru panalangini e pa degma nikaniyu.”</para>
  <para style="p">
    <verse number="33" style="v" />Indalasek te me matig-Ihiptu ka keet-etawan te Israil ne egpaaween e sikandan diye te Ihiptu, su suman-suman dan ne kema ke egkengamatey degma sikandan langun ke kene sikandan eg-awe.</para>
  <para style="p">
    <verse number="34" style="v" />Purisu in-uyan te me etew ka inluyang dan ne harina ne ware patulin ne diye pad nakatahu te egluyangan dan te paan. Imbukusan dan seeye te hinabel wey intiang dan e.</para>
  <para style="p">
    <verse number="35" style="v" />
    <note caller="-" style="x">
      <char style="xo" closed="false">12:35-36: </char>
      <char style="xt" closed="false">Iks 3:21-22.</char>
    </note> Intuman te keet-etawan te Israil ka ingkahi ni Muwisis kandan ne egpepamuyuen te mahal ne me balieg ne pelata wey bulawan, wey te me kumbale te me matig-Ihiptu.</para>
  <para style="p">
    <verse number="36" style="v" />Impangabangan te Magbebaye ne Manama ne eg-ay-ayaran te me matig-Ihiptu ka me kabuhalan ni Israil, sikan naa ka impamehayan sikandan te impamuyu dan. Puun due, nekeiling de te impangahawan dan ka me matig-Ihiptu te me kasangkapan dan.</para>
  <para style="p">
    <verse number="37" style="v" />Ne nangipanew e ka keet-etawan te Israil ligkat te Ramisis peendiye te Sukut. Me 600,000 langun ka me lukes, wey ware pad labet te me malitan wey te me bate.<note caller="+" style="f"><char style="fr" closed="false">12:37 </char><char style="ft" closed="false">Te Hibruwanen: ware labet te me dereisek.</char></note></para>
  <para style="p">
    <verse number="38" style="v" />Migluyud degma kandan ka me etew ne kene ne me kabuhalan ni Israil wey masalig degma amana ka in-uyan dan ne me karniru, wey me kambing, wey me baka.</para>
  <para style="p">
    <verse number="39" style="v" />Ne innilutu dan ka inluyang dan ne harina ne ware patulin ne in-uyan dan puun te Ihiptu. Ware dan seini natahui te patulin su indalasek sikandan ne egpaaween diye te Ihiptu, wey warad sikandan nekeyilutu te egbewuwen dan.</para>
  <para style="p">
    <verse number="40" style="v" />
    <note caller="-" style="x">
      <char style="xo" closed="false">12:40: </char>
      <char style="xt" closed="false">Hin 15:13; Gal 3:17.</char>
    </note> Nekeugpe ka keet-etawan te Israil diye te Ihiptu te 430 ne tuig.</para>
  <para style="p">
    <verse number="41" style="v" />Te katammanan ne aldew te igka-430 ne tuig, nangawe e ka langun ne keet-etawan te Magbebaye ne Manama diye te Ihiptu.</para>
  <para style="p">
    <verse number="42" style="v" />Marusilem sikandan ipaawe te Manama diye te Ihiptu, wey imbantayan din sikandan te seeye ne karusileman. Purisu kene degma eglipereng ka me etew te sika ne marusilem tagse tuig, su igbehey ran degma diye te Manama eyew pegsuman-suman kandin, wey eggimuwen dan seini taman te katamanan.</para>
  <para style="s">Ka tulumanen te sahakeen te peglihad te Manama</para>
  <para style="p">
    <verse number="43" style="v" />Ne migkahiyan te Magbebaye ne Manama ensi Muwisis ki si Aarun, “Seini ka tulumanen meyitenged te Sahakeen te Peglihad te Manama: kene egkaayun ne egpakakeen ka kene ne kabuhalan ni Israil. <verse number="44" style="v" />Piru egpakakeen ka uripen ne nabeli niyu ke natulian e sikandin. <verse number="45" style="v" />Piru kene egpakakeen ka me lapu wey ka me suluhuanen ne egbayaran. <verse number="46" style="v" /><note caller="-" style="x"><char style="xo" closed="false">12:46: </char><char style="xt" closed="false">Num 9:12; Huw 19:36.</char></note> Keilangan ne diye de seini egkeena te seled te baley; kene kew en iya uyan diye te lihawangan te baley, wey kene niyu gepua ka me tul-an te egkeenen niyu. <verse number="47" style="v" />Keilangan ne eg-amin-amin egsahakeen ka langun ne kabuhalan ni Israil. <verse number="48" style="v" />Emun ke due lapu ne miglemung mig-ugpe kaniyu wey egkeupian sikandin ne egsahakeen te Peglihad te Magbebaye ne Manama, keilangan ne egtulian ka langun ne sakup din human pad sikandin egpakaambag te sahakeen, wey eg-isipen e sikandin ne sakup te kabuhalan ni Israil. Piru kene iya egpakakeen ka ware natulii. <verse number="49" style="v" />Sikan de iya tulumanen ne egtumanen niyu wey te me lapu ne miglemung kaniyu mig-ugpe.” <verse number="50" style="v" />Ne innimu te langun ne keet-etawan te Israil ka insuhu te Magbebaye ne Manama engki Muwisis wey Aarun. <verse number="51" style="v" />Te seeye de iya ne aldew, impaawe sikandan te Manama puun te Ihiptu wey impegluyud-luyud din ka tagse kabuhalan.</para>
  <chapter number="13" style="c" />
  <para style="s">Ka panganey ne anak ne lukes</para>
  <para style="p">
    <verse number="1" style="v" />Ne migkahiyan te Magbebaye ne Manama si Muwisis, <verse number="2" style="v" /><note caller="-" style="x"><char style="xo" closed="false">13:2: </char><char style="xt" closed="false">Num 3:13; Luk 2:23.</char></note> “Ihalad nu keddiey ka langun ne panganey ne anak ne lukes te keet-etawan te Israil wey te me ayam, su keddiey ka langun ne panganey.”</para>
  <para style="s">Ka sahakeen te paan ne ware patulin</para>
  <para style="p">
    <verse number="3" style="v" />Nataman, migkahiyan ni Muwisis ka keet-etawan, “Tantanuri niyu ka seini ne aldew ne impaawe kew te Magbebaye ne Manama te Ihiptu ne mig-uripen kaniyu. Su pinaahi te karesen din, nakaawe kew te seini ne inged. Ne kene kew naa keen te paan ne due patulin. <verse number="4" style="v" />Eg-awe kew te Ihiptu kuntee ne aldew te bulan te Abib.<note caller="+" style="f"><char style="fr" closed="false">13:4 </char><char style="ft" closed="false">Me elat-elat te Marsu peendiye te elat-elat te Abril</char></note> <verse number="5" style="v" />Sikan naa, tantanuri niyu ka seini ne aldew wey sahakeen kew ke eg-uyanen kew e te Manama diye te inged ne mig-ugpaan te me Kanaanen, me Hitihanen, me Amurihanen, me Hibihanen, wey te me Hibusihanen. Insaad din dengan seeye ne inged ne igbehey diye te me kabuybuyahan niyu, wey meupiya seini tane wey dakel se eg-uma.<note caller="+" style="f"><char style="fr" closed="false">13:5 </char><char style="ft" closed="false">Te Hibruwanen: tane ne egtulayasan te gatas wey teneb.</char></note> <verse number="6" style="v" />Te pitu ne aldew, iyan niyu keena ka paan ne ware patulin, wey te igkapitu e ne aldew, sahakeen kew e eyew te pegpasalamat te Magbebaye ne Manama. <verse number="7" style="v" />Keilangan ne iyan niyu re keena ka paan ne ware patulin seled te pitu ne aldew, wey keilangan ne ware patulin ne egkakita diye te inged ne eg-ugpaan niyu. <verse number="8" style="v" />Te sika ne aldew, nangeni niyu ka me anak niyu te migsahakeen kew tenged te innimu te Manama te peg-awe niyu diye te Ihiptu. <verse number="9" style="v" />Ka sika ne sahakeen egpekeiling te pangeteb diye te belad wey te buked niyu eyew kene niyu egkalingawan ka suhu te Manama su impaawe kew nikandin puun te Ihiptu pinaahi te karesen din. <verse number="10" style="v" />Purisu keilangan ne eggimuwen niyu ka seini ne sahakeen te nateil e ne timpu tagse tuig.</para>
  <para style="s">Ka panganey ne anak</para>
  <para style="p">
    <verse number="11" style="v" />“Migsaad ka Magbebaye ne Manama kaniyu wey te kabuybuyahan niyu ne igbehey kaniyu ka inged ne mig-ugpaan te me Kanaanen. Ne emun ke eg-uyanen kew e te Manama diye, <verse number="12" style="v" /><note caller="-" style="x"><char style="xo" closed="false">13:12: </char><char style="xt" closed="false">Iks 34:19-20; Luk 2:23.</char></note> keilangan ne ighalad niyu kandin ka panganey ne me anak niyu ne lukes, wey ilagkes niyu degma ka panganey ne me anak ne lukes te me ayam niyu su kandin sika te Manama. <verse number="13" style="v" />Egkaayun ne eglekaten niyu ka panganey ne anak te asnu niyu. Egsaliyuwan niyu re seini te nati te karniru. Piru emun ke kene niyu eglekaten, keilangan ne eggepuen ka lieg te asnu. Egkaayun degma ne eglekaten niyu ka panganey ne me anak niyu ne lukes. <verse number="14" style="v" />Emun ke eg-insaan kew keureme te me anak niyu ke mania te eggimuwen niyu seini, nangeni niyu sikandan, ‘Impaawe key te Magbebaye ne Manama pinaahi te karesen din ligkat te Ihiptu ne mig-uripen kanami dengan. <verse number="15" style="v" />Te timpu ne imbalabahan key te Hari te Ihiptu ne eg-awe, impangimatayan te Manama ka langun ne anak ne me lukes te me matig-Ihiptu wey ka langun ne panganey ne anak ne me lukes te me ayam. Purisu ighalad ney te Manama ka langun ne panganey ne anak ney wey minsan ka panganey te me ayam. Piru egkaayun mule ne eglekaten ney ka panganey ne me anak ney ne lukes. <verse number="16" style="v" />Ne ka sika ne tulumanen, nekeiling te pangeteb kayi te me belad ney wey te me buked ney, su egkasuman-suman ney ka pegpaawe kanami te Magbebaye ne Manama puun te Ihiptu pinaahi te karesen din.’ ”</para>
  <para style="s">Ka gapun wey ka hapuy</para>
  <para style="p">
    <verse number="17" style="v" />Te impeyipanew e te Hari te Ihiptu ka me keet-etawan te Israil, ware sikandan uyana te Manama peendiye te inged te me Pilistihanen minsan seeye iya ka igpantek ne dalan. Su migkahi ka Manama, “Emun ke due gubut ne egkeumaan dan, kema ke egkabalbalawan ka suman-suman dan wey eglibed ded diye te Ihiptu.” <verse number="18" style="v" />Purisu in-uyan sikandan te Manama diye te inged ne ware mahinged peendiye te Malalab ne Dahat. Andam ne egpakigbunu ka keet-etawan te Israil te pegligkat dan te Ihiptu.</para>
  <para style="p">
    <verse number="19" style="v" />
    <note caller="-" style="x">
      <char style="xo" closed="false">13:19: </char>
      <char style="xt" closed="false">Hin 50:25; Huswi 24:32.</char>
    </note> Ne in-uyan ni Muwisis ka tul-an ni Husi su impasaad wey impepahunlibet dengan ni Husi ka keet-etawan te Israil te igpeyimu rin kandan. Su migkahi si Husi, “Malehet iya ne egleuyen kew te Manama, wey uyana niyu naa ka tul-an ku ke eg-awe kew e kayi.”</para>
  <para style="p">
    <verse number="20" style="v" />Nataman, mig-awe e sikandan diye te inged ne Sukut wey miggendiyad te Itam ne lenged te inged ne ware mahinged wey diyad migkekampu. <verse number="21" style="v" />Te maaldew, eggun-a ka Magbebaye ne Manama kandan iling te malibusen ne gapun eyew egpanulu kandan te igbaye. Te marusilem, eggun-a man e sikandin ne iling te malibusen ne hapuy eyew egteng-ew kandan. Sikan naa ka egpekeyipanew sikandan te maaldew wey marusilem. <verse number="22" style="v" />Ne kene eg-awe diye te kewun-aan dan ka malibusen ne egpekeiling te gapun ke maaldew, wey egpekeiling te hapuy ke marusilem.</para>
  <chapter number="14" style="c" />
  <para style="s">Ka peglapas diye te Malalab ne Dahat</para>
  <para style="p">
    <verse number="1" style="v" />Ne migkahiyan te Magbebaye ne Manama si Muwisis, <verse number="2" style="v" />“Kahii nu ka keet-etawan te Israil te egpaliberen diye te marani te Pi-hahirut ne neelat te Migdul wey te dahat. Ne pakampuwa nu naa sikandan diye te ilis te dahat ne egkatalipag te Baal-sipun. <verse number="3" style="v" />Su migsuman-suman ka Hari te Ihiptu ne nalaag kew e wey kene kew e egpakaawe diye te inged ne ware mahinged. <verse number="4" style="v" />Egpakehalen ku ka ulu<note caller="+" style="f"><char style="fr" closed="false">14:4 </char><char style="ft" closed="false">Te Hibruwanen: pusung.</char></note> te Hari wey egtalukunan kew nikandan. Puun due, egmabantug a su egdereetan ku sikandin wey ka me sundalu rin, wey egkanengnengan te me matig-Ihiptu ne sikeddiey ka Magbebaye ne Manama.” Ne intuman seeye te me kabuhalan ni Israil.</para>
  <para style="p">
    <verse number="5" style="v" />Te nahuhuran e ka Hari te Ihiptu ne mig-awe e ka keet-etawan te Israil, nabalbalawan e ka suman-suman din wey ka suman-suman te me upisyal din meyitenged te peg-awe dan. Migkahi sikandan, “Mania te neyimu ta seini? Mania te inlekaan ta ka me Hibruwanen ne me uripen ta?” <verse number="6" style="v" />Ne in-andam te Hari ka karwahi rin wey migduruma sikandin te me sundalu rin. <verse number="7" style="v" />Ne in-uyan din ka 600 ne karwahi ne amana ne memeupiya, wey ka duma pad ne me karwahi ne impangunturan te me upisyal. <verse number="8" style="v" />Impakehal te Magbebaye ne Manama ka ulu<note caller="+" style="f"><char style="fr" closed="false">14:8 </char><char style="ft" closed="false">Te Hibruwanen: pusung.</char></note> te Hari wey intalukunan din ka keet-etawan te Israil taheed te nangipanew sikandan ne maahet-ahet.<note caller="+" style="f"><char style="fr" closed="false">14:8 </char><char style="ft" closed="false">Te Hibruwanen: miglihawang ne ingkayew se belad.</char></note> <verse number="9" style="v" />Ka migduma te Hari te migtalukun kandan, sika se me sundalu, ka egmangudde te langun ne kudde te Hari, wey ka egmanguntud te me karwahi. Ne neumaan dan sikandan diye te ingkampuwan dan diye te ilis te dahat ne marani te Pi-hahirut ne egkatalipag te Baal-sipun.</para>
  <para style="p">
    <verse number="10" style="v" />Te egpakarani-rani e ka Hari te Ihiptu wey ka me sundalu rin, nakita sikandan te keet-etawan te Israil. Ne dutu, amana sikandan naaldek wey migpangananey sikandan te Magbebaye ne Manama. <verse number="11" style="v" />Ne migkahiyan dan si Muwisis, “Iyan nu bes in-angey kanami diye te Ihiptu su ware lebenganan diye, wey eyew kayi key e egpamatey te inged ne ware mahinged? Mani te in-angey key pad iya nikeykew diye te Ihiptu? <verse number="12" style="v" />Ingkahiyan ney e sikeykew te diye ki pad te Ihiptu te balahara key e ka eg-uripenen te me matig-Ihiptu. Su meupiya pad ne egpeuripen key du te egpamatey kayi te inged ne ware mahinged!”</para>
  <para style="p">
    <verse number="13" style="v" />Migkahiyan ni Muwisis ka me etew, “Kene kew kaaldek! Nekal-nekal kew! Egkakita niyu ke egmenuwen kew te Magbebaye ne Manama te egluwas te seini ne aldew. Sika se me matig-Ihiptu ne nakita niyu kuntee, kene niyud sikandan egkakita pad. <verse number="14" style="v" />Peeneng-eneng kew re su ka Manama ka egpangabang kanta te egpakig-ehet kandan.” <verse number="15" style="v" />Ne migkahiyan te Manama si Muwisis, “Mania te migpangananey ka keddi? Kahii nu ka me etew te egpabulus sikandan eggipanew. <verse number="16" style="v" />Kayawa nu ka tuked nu wey ipaampew nu te dahat eyew egkabaad ka weyig wey egpakalapas ka me etew te mammara ne tane. <verse number="17" style="v" />Egpakehalen ku ka me ulu te me matig-Ihiptu su eyew egtalukunan kew nikandan. Ne puun due, egmabantug a su egdereetan ku ka Hari te Ihiptu wey ka me sundalu rin, wey ka nanguntud te me karwahi, wey ka migmangudde. <verse number="18" style="v" />Ke egkatalu kud e sikandan, egkatahaan te me matig-Ihiptu ne sikeddiey ka Magbebaye ne Manama.”</para>
  <para style="p">
    <verse number="19" style="v" />Ne ka panalihan te Manama ne miggun-a te keet-etawan te Israil, migpamewuriyan e kandan, wey ka malibusen ne gapun, miggalin degma diye te mewuri ran. <verse number="20" style="v" />Ne migsanggel ka malibusen ne gapun diye te elat-elat dan wey te me matig-Ihiptu. Te intiru ne marusilem, miglayahan sikandan te gapun piru delem mule diye te me matig-Ihiptu. Ne napawe de due ne ware nakarani ka me matig-Ihiptu kandan. <verse number="21" style="v" />Ne ingkayew ni Muwisis ka belad din diye te ampew te dahat wey nabaad e seini su impakalamahan te Manama te nenekali puun te igsile. Napawaan ka kalamag wey migmammara ka elat te dahat. <verse number="22" style="v" /><note caller="-" style="x"><char style="xo" closed="false">14:22: </char><char style="xt" closed="false">1Kur 10:1-2; Hib 11:29.</char></note> Ne miglapas e ka keet-etawan te Israil ne diye migbaye te elat te dahat ne nammara. Ne ka weyig, nekeiling e te nekeglimang ne alad te dalan. <verse number="23" style="v" />Ne intalukunan sikandan te me matig-Ihiptu wey te langun ne nangudde te kudde te Hari, wey te nanguntud te me karwahi, wey te migmangudde. Mig-ikul degma sikandan te imbayaan dan diye te elat te dahat. <verse number="24" style="v" />Te egkasi-si e ka kaliwaswasan, impantew te Manama puun te malibusen ne hapuy wey te gapun ka me sundalu te me matig-Ihiptu wey inninaldek din sikandan. <verse number="25" style="v" />Ne impakehal rin ka pegtileng te liggid te me karwahi ran eyew egkeyirapan sikandan ka egpepallahuy. Ne migkahi ka me matig-Ihiptu, “Egpalilibed kid su impangabangan sikandan te Magbebaye ne Manama ne egpakig-ehet kanta.”</para>
  <para style="p">
    <verse number="26" style="v" />Migkahiyan te Manama si Muwisis, “Kayawa nu ka belad nu diye te ampew te dahat su eyew egpekeglibed ded ka weyig ne nabaad, wey egkaalep ka me matig-Ihiptu ne nanguntud te me karwahi wey ka migmangudde.” <verse number="27" style="v" />Ne ingkayew ni Muwisis ka belad din diye te ampew te dahat, wey te pegkapawe e, nekeglibed e ka weyig ne nabaad. Mig-eleg-eleg migpallahuy ka me matig-Ihiptu piru nasi sikandan ipaabeleng te Manama te weyig. <verse number="28" style="v" />Nalened ka langun ne matig-Ihiptu ne miglupug kandan lagkes ka nanguntud te me karwahi wey ka migmangudde. Ne warad iya nasame minsan sabeka kandan. <verse number="29" style="v" />Piru ka keet-etawan te Israil mule diye migbaye te elat te dahat wey mammara ka tane, wey nekeiling e ka weyig te nekeglimang ne alad te dalan.</para>
  <para style="p">
    <verse number="30" style="v" />Te seeye ne aldew, inluwas te Magbebaye ne Manama ka keet-etawan te Israil puun te me matig-Ihiptu wey nakita ran ka me minatey diye te ilis te dahat. <verse number="31" style="v" />Ne nakita ran ka dakel ne geem te Manama su intalu rin ka me matig-Ihiptu. Ne puun due, duen e pegkaaldek dan te Manama, wey migpalintutuu wey migsalig e sikandan kandin wey te suluhuanen din ne si Muwisis.</para>
  <chapter number="15" style="c" />
  <para style="s">Ka ulahingen ni Muwisis</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">15:1: </char>
      <char style="xt" closed="false">Imp 15:3.</char>
    </note> Ne mig-ulahing si Muwisis wey ka keet-etawan te Israil te seini ne ulahingen diye te Magbebaye ne Manama,</para>
  <para style="q1">“Eg-ulahingan ku ka Manama su migpanalu iya sikandin,</para>
  <para style="q2">indegpak din diye te dahat ka me kudde wey ka migmanguntud te me kudde. ALT: indegpak diye te dahat ka me kudde wey ka migmangudde dutu.</para>
  <para style="q1">
    <verse number="2" style="v" />
    <note caller="-" style="x">
      <char style="xo" closed="false">15:2: </char>
      <char style="xt" closed="false">Sal 118:14; Isa 12:2.</char>
    </note> Ka Manama ka keseg ku wey sikandin ka eg-ulahingen ku;</para>
  <para style="q2">wey sikandin iya ka manluluwas ku.</para>
  <para style="q1">Sikandin ka Manama ku wey egdeyrayen ku sikandin.</para>
  <para style="q2">Sikandin ka Manama te amey ku, egdayanen ku sikandin.</para>
  <para style="q1">
    <verse number="3" style="v" />Ka Manama, bahani sikandin;</para>
  <para style="q2">Magbebaye ne Manama ka ngaran din.</para>
  <para style="b" />
  <para style="q1">
    <verse number="4" style="v" />“Ka me karwahi wey ka me sundalu te Hari te Ihiptu, indegpak din diye te dahat.</para>
  <para style="q2">Ka in-alam din ne me upisyal, nallened te Malalab ne Dahat.</para>
  <para style="b" />
  <para style="q1">
    <verse number="5" style="v" />“Naalep sikandan te maralem ne dahat,</para>
  <para style="q2">wey nekeiling te batu ne natanled diye te pused te dahat.</para>
  <para style="q1">
    <verse number="6" style="v" />E Magbebaye, subla ne maresen ka kawanan ne belad nu;</para>
  <para style="q2">inlupet nu te kawanan ne belad nu, e Magbebaye, ka me kuntere.</para>
  <para style="q1">
    <verse number="7" style="v" />Te subla ne karakel te karesen nu, intalu nu ka egkuntere keykew;</para>
  <para style="q2">impaneem-neem nu kandan ka nangebel-ebel ne langet nu,</para>
  <para style="q2">wey nekeiling sikandan te lahami ne insilaban nu.</para>
  <para style="q1">
    <verse number="8" style="v" />Sengehiyupan nu re, egkalimud e ka weyig,</para>
  <para style="q2">wey egkalulun ka weyig wey egsasindeg iling te alabat,</para>
  <para style="q2">wey egmammara ka kinariraleman te dahat.</para>
  <para style="q1">
    <verse number="9" style="v" />Migkahi ka me kuntere, ‘Egtalukunan ku sikandan wey egpandakepen ku;</para>
  <para style="q2">egba-baaren ku ka langun ne kasangkapan dan wey egkuen ku ka langun ne igkeupii ku.</para>
  <para style="q2">Eggulabuten ku ka kampilan ku wey egguleen ku sikandan pinaahi te belad ku.’</para>
  <para style="q1">
    <verse number="10" style="v" />Kunaleg te kasabeka nu re giyupa, naalep e sikandan te dahat;</para>
  <para style="q2">nekeiling sikandan te tingga ne natanled diye te pused te dahat.</para>
  <para style="b" />
  <para style="q1">
    <verse number="11" style="v" />“E Magbebaye, hentew-a te me diyus-diyus ka egpekeiling keykew?</para>
  <para style="q2">Hentew-a ka egpekeiling keykew te subla ne matulus wey maresen?</para>
  <para style="q2">Dakel ka himu nu wey amana ne kein-inuwan ka egmangimuwen nu?</para>
  <para style="q1">
    <verse number="12" style="v" />Ingkayew nu ka kawanan ne belad nu,</para>
  <para style="q2">wey in-abeleng te tane ka me kuntere ney.</para>
  <para style="q1">
    <verse number="13" style="v" />Dakel ka geyinawa nu, wey in-uyan nu ka me etew ne inluwas nu;</para>
  <para style="q2">Impanulud nu sikandan te matulus ne inged pinaahi te kanekal nu.</para>
  <para style="q1">
    <verse number="14" style="v" />Nakarineg ka me etew te minsan hendei, wey naliyasan sikandan wey nangelkel;</para>
  <para style="q2">ne migmemasakit ka geyinawa te me Pilistihanen.</para>
  <para style="q1">
    <verse number="15" style="v" />Nenaaldek ka me ahalen te Idum;</para>
  <para style="q2">nangelkel te liyas ka me pangulu te Muwab;</para>
  <para style="q2">nenalepu ka me mahinged te Kanaan.</para>
  <para style="q1">
    <verse number="16" style="v" />Mig-umaan sikandan langun te liyas wey nangelkel,</para>
  <para style="q1">tenged te karesen<note caller="+" style="f"><char style="fr" closed="false">15:16 </char><char style="ft" closed="false">Te Hibruwanen: Tenged te maresen ka belad nu.</char></note> nu ne mangune-kune.</para>
  <para style="q2">Warad weilan dan iling te me batu,</para>
  <para style="q2">taman te nakalihad e ka keet-etawan nu,</para>
  <para style="q2">taman te nakalihad e ka keet-etawan nu</para>
  <para style="q2">ka me etew ne neneuripen ne impaawe nu.</para>
  <para style="q1">ALT Mig-umaan sikandan langun te liyas wey nangelkel,</para>
  <para style="q1">tenged te karesen<note caller="+" style="f"><char style="fr" closed="false">15:16 </char><char style="ft" closed="false">Te Hibruwanen: Tenged te maresen ka belad nu.</char></note> nu ne mangune-kune.</para>
  <para style="q2">Warad weilan dan iling te me batu,</para>
  <para style="q2">taman te nakalihad e ka keet-etawan nu,</para>
  <para style="q2">ka keet-etawan ne impaawe nu puun te peg-uripen kandan.</para>
  <para style="q1">
    <verse number="17" style="v" />Eg-uyanen nu sikandan Magbebaye wey igteil nu diye te bubungan nu,</para>
  <para style="q2">ka inged, E Manama ne innimu nu ne ugpaan nu,</para>
  <para style="q2">ka ugpaan nu, e Magbebaye ne miggimu nu.</para>
  <para style="q1">
    <verse number="18" style="v" />Eghari ka Magbebaye ne Manama te ware egtamanan.”</para>
  <para style="s">Ka ulahingen ne Miryam</para>
  <para style="p">
    <verse number="19" style="v" />Te peglapas te dahat te me kudde te Hari te Ihiptu wey te seeye se nanguntud te me karwahi wey te migmangudde, impalibed e man-e te Magbebaye ka dahat ne nabaad wey naalep sikandan langun. Piru ka keet-etawan te Israil miglapas mule te mammara ne tane diye te elat te dahat.</para>
  <para style="p">
    <verse number="20" style="v" />Nataman, mig-angey te tamburin ka malitan ne prupita ne egngaranan ki Miryam ne atebey ni Aarun, wey migsinundul kandin ka langun ne malitan ne due me tamburin wey nanesayew sikandan. <verse number="21" style="v" />Ne mig-ulahingan sikandan ni Miryam,</para>
  <para style="q1">“Ulahingi niyu ka Magbebaye ne Manama su migpanalu iya sikandin;</para>
  <para style="q2">indegpak din diye te dahat ka me kudde wey ka nanguntud te me kudde.”</para>
  <para style="s">Ka mapeit ne weyig</para>
  <para style="p">
    <verse number="22" style="v" />Ne in-uyan ni Muwisis ka me etew ligkat te Malalab ne Dahat peendiye te inged ne ware mahinged ne egngaranan te Sur. Natateluwan e sikandan ka miggipanew wey warad iya sikandan nakakita te weyig. <verse number="23" style="v" />Nataman, miggingume e sikandan diye te Mara piru ware sikandan nekeinum te weyig dutu su mapeit. Purisu ingngaranan te Mara ka seeye ne inged su mapeit ka igpasabut te ngaran ne Mara. <verse number="24" style="v" />Ne dutu, migsagsahukul e ka keet-etawan diye te ki Muwisis ne migkahi, “Nekey naan e ka eg-inumen ta?” <verse number="25" style="v" />Ne migpangananey si Muwisis te Magbebaye ne Manama wey impakita sikandin te kayu. In-antug din seeye diye te weyig wey warad e migmapeit ka weyig.</para>
  <para style="p">Te seeye ne inged, imbehayan sikandan te Manama te tulumanen wey balaud eyew eggeraman ke egparuma-ruma sikandan kandin. <verse number="26" style="v" />Migkahi sikandin, “Emun ke eg-ayad-ayad kew egpammineg keddi te Magbebaye ne Manama niyu, wey eleg ka eggimuwen niyu diye te tangkaan ku, wey egtumanen niyu ka me suhu wey me balaud ku, kene ku sikaniyu egpane-neemen te minsan nekey ne dalu ne impaneem-neem ku te me Ihiptuhanen, su sikeddiey ka Manama ne talagbawi kaniyu.”</para>
  <para style="p">
    <verse number="27" style="v" />Nataman, miggingume e sikandan diye te Ilim ne due sapulu wey daruwa (12) ne sebseb wey due pitu ne pulu (70) ne kayu ne palmira, wey nangekampu e sikandan diye te ilis te weyig.</para>
  <chapter number="16" style="c" />
  <para style="s">Ka mana wey ka me puhu</para>
  <para style="p">
    <verse number="1" style="v" />Ne mig-awe e ka langun ne keet-etawan te Israil diye te Ilim wey miggendiyad te inged ne ware mahinged ne egngaranan te Sin ne neelat te Ilim wey te Sinay. Migginguma sikandan diye te igkasapulu wey lalimma (15) ne aldew te ikarangeb ne bulan ligkat te peg-awe dan diye te Ihiptu. <verse number="2" style="v" />Ne diye, migsagsahukul e ka langun ne keet-etawan engki Muwisis wey Aarun. <verse number="3" style="v" />Migkahi sikandan, “Meupiya pad perem ke impangimatayan key e te Magbebaye ne Manama diye te Ihiptu. Egpakapanaman-taman key pad mule egpakakeen diye. Piru kuntee, in-uyan key nikaniyu kayi te inged ne ware mahinged eyew egkengamatey key langun te gutas.”</para>
  <para style="p">
    <verse number="4" style="v" />
    <note caller="-" style="x">
      <char style="xo" closed="false">16:4: </char>
      <char style="xt" closed="false">Huw 6:31.</char>
    </note> Nataman migkahiyan te Manama si Muwisis, “Egpeuranan ku sikaniyu te paan. Keilangan ne egmanlihawang ka me etew te tagse aldew eyew eglilimud te egkakeen dan ne eleg de te sika ne aldew. Duen ku egkakita ke egtumanen dan naa ka balaud ku kandan. <verse number="5" style="v" />Te igkeen-em e ne aldew, keilangan ne egkuwa sikandan te dakel-dakel te eglimuren dan te miglihad ne me aldew, wey keilangan ne eleg te daruwa ne aldew.” ALT: Te igkeen-em e ne aldew, ke eg-andamen dan e ka impanguyan dan, keilangan ne dakel pad seini du te nalimud dan te hun-a ne me aldew.”</para>
  <para style="p">
    <verse number="6" style="v" />Purisu migkahiyan enni Muwisis wey Aarun ka langun ne keet-etawan te Israil, “Egkanengnengan niyu kuntee te marusilem ne ka Magbebaye ne Manama ka migpaawe kaniyu puun te Ihiptu. <verse number="7" style="v" />Ne egkakita niyu te egkaliwaswas e ka katelesan te Manama, su narineg din ka pegsagsahukul niyu kandin. Su hentew key re seini se egsagsahukulan niyu?” <verse number="8" style="v" />Ne migkahi pad man-e si Muwisis, “Egbehayan kew te Manama te ngalap ne egkakeen niyu te marusilem wey paan ne egkakeen niyu te maaldew su narineg din ka pegsagsahukul niyu kandin. Su hentew key re seini se egsagsahukulan niyu? Kene ne sikanami ka egsagsahukulan niyu, su ka Manama”</para>
  <para style="p">
    <verse number="9" style="v" />Ne migkahiyan ni Muwisis si Aarun, “Nangeni nu ka langun ne keet-etawan te Israil te egpeparaniyen diye te tangkaan te Magbebaye ne Manama su narineg din ka pegsagsahukul ran.” <verse number="10" style="v" />Te sasangan pad ne egpangguhud si Aarun te keet-etawan, migtengteng sikandan diye te inged ne ware mahinged wey sahuhune ne miglepew diye te gapun ka katelesan te Manama. <verse number="11" style="v" />Ne migkahiyan te Manama si Muwisis, <verse number="12" style="v" />“Narineg ku ka pegsagsahukul te keet-etawan te Israil. Kahii nu sikandan te egpakakeen sikandan te ngalap te egkasagkup e, wey egpakapanaman-taman sikandan egpakakeen te paan te egkapawe e. Ne egkanengnengan niyu ne sikeddiey ka Magbebaye ne Manama niyu.”</para>
  <para style="p">
    <verse number="13" style="v" />Te nasagkup e, nanlepew ka susuluhi ne me puhu wey nekeempet te kampu ran. Te maselem e, nalingut te demmug ka kampu ran. <verse number="14" style="v" />Te nammare e ka demmug, iyan dan e nakita ka dereisek wey memaangkag diye te tane ne egpekeiling te beug. <verse number="15" style="v" /><note caller="-" style="x"><char style="xo" closed="false">16:15: </char><char style="xt" closed="false">1Kur 10:3.</char></note> Te seeye de iya, migmein-inseey e sikandan langun, “Nekey-a sika?” Su ware sikandan nakanengneng ke nekey seeye.</para>
  <para style="p">Ne migkahiyan ni Muwisis sikandan, “Imbehey sika te Magbebaye ne Manama eyew egkeenen niyu. <verse number="16" style="v" />Migkahi sikandin te lilimud kew langun te eleg de ne egkaamin niyu, me daruwa<note caller="+" style="f"><char style="fr" closed="false">16:16 </char><char style="ft" closed="false">Te Hibruwanen: senge umir.</char></note> ne tahakan ka tagse etew. Ne al-alahaa niyu re ke mamenu kew kasulug se taltalaanak te senge balayan.”</para>
  <para style="p">
    <verse number="17" style="v" />Sikan naa ka nanguwa dutu ka keet-etawan te Israil; ka duma masalig ka ingkuwa, ka duma deisek de. <verse number="18" style="v" /><note caller="-" style="x"><char style="xo" closed="false">16:18: </char><char style="xt" closed="false">2Kur 8:15.</char></note> Te pegpanakug dan e, ka dakel se nalimud ware migsubla, wey ka deisek de se nalimud ware migkulang. Eleg-eleg de iya ka nakuwa te tagse etew ne eleg ne egkaamin din te egkeen. <verse number="19" style="v" />Ne migkahiyan ni Muwisis ka keet-etawan, “Kene kew same para te seup ne aldew.” <verse number="20" style="v" />Piru ware migpammineg ka duma ki Muwisis su migsesame mule sikandan para te seup ne aldew. Te pegkapawe, in-uleran e seeye wey migngareg e. Seeye naa ka nabelu si Muwisis kandan. <verse number="21" style="v" />Miglilimud sikandan te tagse maselem te eleg ne egkakeen dan, ne emun ke egmeinit e amana ka aldew, egkaleney e ka nasame diye te tane.</para>
  <para style="p">
    <verse number="22" style="v" />Te igkeen-em ne aldew, miglilimud sikandan te egkakeen ne eleg te daruwa ne aldew; me hep-at ne tahakan ka nalimud te tagse etew. Ne miggendiye ki Muwisis ka langun ne pangulu te me etew wey mig-inse meyitenged dutu. <verse number="23" style="v" /><note caller="-" style="x"><char style="xo" closed="false">16:23: </char><char style="xt" closed="false">Iks 20:8-11.</char></note> Ne migkahiyan ni Muwisis sikandan, “Seini ka suhu te Magbebaye ne Manama: ‘Kaaselem iyan ka Aldew te Peggimeley, su matulus seini ne aldew diye te Manama. Sikan naa, hilutua niyu kuntee ka igkeupii niyu ne eggiluten wey ge-gea niyu ka igkeupii niyu ne egge-geen, wey itines niyu ka same niyu eyew egkeenen niyu kaaselem ne aldew.’ ” <verse number="24" style="v" />Purisu intines dan ka same eyew egkeenen te seup ne aldew su sika iya ka insuhu ni Muwisis kandan, wey ware seeye namewu wey ware iyasi. <verse number="25" style="v" />Ne migkahi si Muwisis, “Keena niyud sika su Aldew te Peggimeley kuntee para te Magbebaye ne Manama. Warad egkakita niyu ne egkakeen kuntee. <verse number="26" style="v" />Egpakapalilimud kew te egkakeen te hen-em ne aldew, piru te igkapitu ne aldew ne iyan ka Aldew te Peggimeley, warad egkakita niyu ne egkakeen.”</para>
  <para style="p">
    <verse number="27" style="v" />Te igkapitu ne aldew, due duma ne me etew ne migleug-leug eyew egpammitew te egkakeen piru ware nakita ran. <verse number="28" style="v" />Ne migkahiyan te Magbebaye ne Manama si Muwisis, “Ken-u bu pad egtuman ka seini ne me etew te me suhu wey me balaud ku? <verse number="29" style="v" />Sumsumana niyu ne sikeddiey ka migbehey kaniyu te Aldew te Peggimeley, sikan naa ka tagse igkeen-em ne aldew, egbehayan ku sikaniyu te egkakeen ne eleg te daruwa ne aldew. Keilangan ne eg-uugpe de iya ka langun te igkapitu ne aldew, wey ware egleleug eyew egpammmitew te egkakeen.” <verse number="30" style="v" />Purisu miggimeley ka me etew te igkapitu ne aldew.</para>
  <para style="p">
    <verse number="31" style="v" />
    <note caller="-" style="x">
      <char style="xo" closed="false">16:31: </char>
      <char style="xt" closed="false">Num 11:7-8.</char>
    </note> Ne migngaranan te me kabuhalan ni Israil te mana seeye se egkakeen. Egpekeiling seini te dereisek ne beni ne memaangkag, wey egpekeiling ka nanam din te manipis ne paan ne insewuhan te teneb. <verse number="32" style="v" />Ne migkahi si Muwisis, “Migsuhu ka Magbebaye ne Manama ne egpatinesen ki te mana eyew igpakita te me kabuhalan ta keureme, su eyew egkakita ran ka keenen ne impakeen din kanta kayi te inged ne ware mahinged te timpu ne impaawe ki nikandin diye te Ihiptu.” <verse number="33" style="v" /><note caller="-" style="x"><char style="xo" closed="false">16:33: </char><char style="xt" closed="false">Hib 9:4.</char></note> Migkahiyan ni Muwisis si Aarun, “Angey ka te tahuanan wey tahui nu te daruwa ne tahakan ne mana, wey itahu nu diye te tangkaan te Manama eyew igpakita te me kabuhalan ta keureme.” <verse number="34" style="v" />Purisu intuman ni Aarun ka insuhu te Magbebaye ne Manama ki Muwisis wey intahu din ka mana diye te tangkaan te Tahuanan te Kasabutan eyew igtines. <verse number="35" style="v" /><note caller="-" style="x"><char style="xo" closed="false">16:35: </char><char style="xt" closed="false">Huswi 5:12.</char></note> Ne mana re iya ka keuyahan te keet-etawan te Israil te hep-at ne pulu (40) ne leg-un taman te nekeuma e sikandan diye te eg-ugpaan dan, ka inged ne Kanaan. <verse number="36" style="v" />(Me daruwa ne tahakan te mana ka inlimud te tagse etew.<note caller="+" style="f"><char style="fr" closed="false">16:36 </char><char style="ft" closed="false">Te Hibruwanen: Ka sabeka ne umir iyan ka igkasapulu ne baad te ipa.</char></note>)</para>
  <chapter number="17" style="c" />
  <para style="s">Ka weyig diye te batu</para>
  <para style="r">(Num. 20:1-13)</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">17:1-7: </char>
      <char style="xt" closed="false">Num 20:2-13.</char>
    </note> Ne mig-awe e ka keet-etawan te Israil diye te inged ne ware mahinged ne egngaranan te Sin wey migpabulus sikandan miggipanew su insuhu sikandan te Magbebaye ne Manama. Miggalin-galin sikandan mig-ugpe taman te migginguma diye te Ripidim wey diyad nangekampu. Piru ware weyig diye ne egkeinum te me etew, <verse number="2" style="v" />sikan naa ka intebek dan si Muwisis te migkahi, “Behayi key te weyig ne eg-inumen ney.”</para>
  <para style="p">Ne migkahiyan sikandan ni Muwisis, “Mania te egtebeken a nikaniyu? Mania te eg-el-elehan niyu ka Magbebaye ne Manama?”</para>
  <para style="p">
    <verse number="3" style="v" />Piru nammaraan e amana ka me etew wey migsagsahukul e ki Muwisis te migkahi, “Mania te impaawe key pad iya nikeykew diye te Ihiptu ke egpamatey key re puun su ware egkeinum ney kayi? Duen pe ma me anak ney wey me ayam ney ne egkengamaraan e amana?”</para>
  <para style="p">
    <verse number="4" style="v" />Purisu migpangananey si Muwisis te Magbebaye ne Manama ne migkahi, “Nekey-a ka eggimuwen ku te seini ne me etew? Deisek naan de iya ne egderegpaken ad e nikandan.”</para>
  <para style="p">
    <verse number="5" style="v" />Ne migkahiyan te Manama si Muwisis, “Hun-a ka te me etew wey duruma ka te me igbuyag, wey uyana nu ka tuked nu, inlampes nu naa te Weyig te Nilu. <verse number="6" style="v" />Egtaharan ku sikeykew diye te dibabew te batu diye te Hurib. Lampesi nu naa ka batu wey egtulayas ka weyig ne egkeinum te me etew.” Ne innimu iya seeye ni Muwisis diye te tangkaan te me igbuyag te keet-etawan te Israil.</para>
  <para style="p">
    <verse number="7" style="v" />Migngaranan ni Muwisis seeye ne inged te Masa wey Miriba tenged te pegtebek kandin te me etew wey te peg-eleg-eleg dan te Magbebaye ne Manama, su migmaap-apuley sikandan ke indumaan naan ded sikandan te Manama wey ke ware.</para>
  <para style="s">Ka pegpabunuey te Hibruwanen wey te Amalikanen</para>
  <para style="p">
    <verse number="8" style="v" />Te diye pad sikandan te Ripidim, miglusuran sikandan te me Amalikanen wey migpakig-ehet kandan. <verse number="9" style="v" />Ne migkahiyan ni Muwisis si Huswi, “Alam ka te me etew wey pakig-ehet kew te me Amalikanen. Egsasindeg a kaaselem diye te ampew te bubungan ne eggen-gen te tuked te Manama.” <verse number="10" style="v" />Ne intuman ni Huswi ka insuhu kandin ni Muwisis wey migpakig-ehet sikandan te me Amalikanen taheed te migtakereg te bubungan ensi Muwisis, Aarun, wey Hur. <verse number="11" style="v" />Ke egkayawen ni Muwisis ka belad din, egpanalu ka me kabuhalan ni Israil, piru ke egtuntunen din ka belad din, egpanalu ka me Amalikanen. <verse number="12" style="v" />Nataman, napu-pu e ka belad ni Muwisis, sikan naa ka migkuwa si Aarun wey si Hur te batu eyew egpapinnuuwan ki Muwisis. Ne impeglimangey sikandan te belad ni Muwisis wey ingkayew ran ka belad din taman te miglineb ka aldew. <verse number="13" style="v" />Purisu natalu enni Huswi ka me Amalikanen. <verse number="14" style="v" /><note caller="-" style="x"><char style="xo" closed="false">17:14: </char><char style="xt" closed="false">Diy 25:17-19; 1Sam 15:2-9.</char></note> Ne ingkahiyan te Magbebaye ne Manama si Muwisis, “Isulat nu seini diye te baseen eyew kene egkalingawan wey ipanengneng nu ki Huswi ne egdereetan ku iya egleglehiti ka me Amalikanen.” <verse number="15" style="v" />Ne miggimu si Muwisis te altar wey ingngaranan din te, “Ka Manama ka kapanaluwan<note caller="+" style="f"><char style="fr" closed="false">17:15 </char><char style="ft" closed="false">Te Hibruwanen: bendila.</char></note> ku.” <verse number="16" style="v" />Migkahi sikandin, “Ingkayew ku ka belad ku diye te trunu te Magbebaye ne Manama. Egpabulus sikandin ne egpakig-ehet te me Amalikanen te ware egtamanan!”</para>
  <chapter number="18" style="c" />
  <para style="s">Ka pegpanumbaley te anuhang ni Muwisis</para>
  <para style="p">
    <verse number="1" style="v" />Ka anuhang ni Muwisis ne si Hitru ne talagpanubad diye te Midiyan, nakarineg te langun ne innimu te Manama ki Muwisis wey te keet-etawan din ne me kabuhalan ni Israil. Nakarineg sikandin ke immenu sikandan te Manama te pegpaawe diye te Ihiptu. <verse number="2" style="v" /><note caller="-" style="x"><char style="xo" closed="false">18:2-3: </char><char style="xt" closed="false">Iks 2:21-22.</char></note> Sikan naa, migpanumbaley sikandin ki Muwisis wey induma rin ka anak din ne si Sipura ne asawa ni Muwisis ne impeuli din diye te kandan. <verse number="3" style="v" /><note caller="-" style="x"><char style="xo" closed="false">18:3: </char><char style="xt" closed="false">Him 7:29.</char></note> Induma rin degma ka daruwa ne anak ni Sipura ne si Girsum wey si Ilisir. Ingngaranan ni Muwisis ka panganey ne anak din ki Girsum, su migkahi sikandin te peglesut te bate, “Lapu e re te seini ne inged.” <verse number="4" style="v" />Ingngaranan din degma ki Ilisir ka inggiba, su migkahi sikandin te peglesut te bate, “Ka Manama te kaap-apuan ku ka migbulig wey ka migluwas keddi puun te kampilan te Hari te Ihiptu.”</para>
  <para style="p">
    <verse number="5" style="v" />Ne miggendiyad ensi Hitru te ingkampuwan enni Muwisis diye te inged ne ware mahinged ne diye te bubungan te Manama. <verse number="6" style="v" />Tapey e patahaa ni Hitru si Muwisis te egpanumbaley sikandin wey egdumeen din ka asawa ni Muwisis wey ka daruwa ne anak dan. <verse number="7" style="v" />Sikan naa ka insinug-ung ni Muwisis sikandan wey mig-usengul sikandin diye te tangkaan te anuhang din wey innarekan din sikandin. Migmeel-elitey sikandan, nataman, naneled e sikandan diye te leeb ni Muwisis. <verse number="8" style="v" />Ne dutu, impanugtulan e ni Muwisis ka anuhang din te langun ne innimu te Magbebaye ne Manama diye te Hari te Ihiptu wey te me matig-Ihiptu te pegpangabang te me Hibruwanen. Ingguhud degma ni Muwisis ka langun ne keyirapan ne nabayaan dan te peggipanew, wey ke immenu sikandan te Manama te egluwas. <verse number="9" style="v" />Nahale amana si Hitru tenged te langun ne meupiya ne innimu te Manama diye te me Hibruwanen, wey te pegluwas din kandan puun te me matig-Ihiptu. <verse number="10" style="v" />Migkahi si Hitru, “Egpanalangin ka Magbebaye ne Manama ne migluwas kaniyu wey te me keet-etawan puun te me matig-Ihiptu wey te Hari te Ihiptu. <verse number="11" style="v" />Kuntee natahaan kud e ne maresen iya ka Manama te langun ne me diyus-diyus, su inluwas din ka me etew puun te me matig-Ihiptu ne mig-ayu-ayu kandan.” <verse number="12" style="v" />Ne migtutung si Hitru te impanubad din wey te duma pad ne me dasag diye te Manama. Ne dutu, miggingume e degma si Aarun duma te langun ne igbuyag te me etew, wey miglagpu sikandan ki Hitru ka migkeen diye te tangkaan te Manama.</para>
  <para style="s">Ka tambag ni Hitru ki Muwisis</para>
  <para style="r">(Diy. 1:9-18)</para>
  <para style="p">
    <verse number="13" style="v" />Te pegkapawe, migpinnuu si Muwisis diye te tangkaan te me etew eyew te peggusey kandan. Ne miglarey sikandin te aldew ka miggusey te me etew ne migmasinsinunduley peendiye te kandin. <verse number="14" style="v" />Te pegkakita te anuhang ni Muwisis te sikandin de langun ka eggusey te me etew, mig-insaan din e sikandin, “Nekey bes seini se eggimuwen nu diye te me etew? Mania te migsabsabeka ke re kayi ka egpinpinnuu wey egkaapunan e ka me etew ne eg-alungut keykew?”</para>
  <para style="p">
    <verse number="15" style="v" />Ne migtabak si Muwisis te anuhang din, “Innimu ku seini tenged su nangendini te keddiey ka me etew eyew egnengneng te igkeupii te Manama. <verse number="16" style="v" />Emun ke due igmekeg-apul ran, eggendini sikandan keddi wey eggusayen ku sikandan. Ne egpanengnengen ku man-e sikandan te me suhu te Manama wey te me balaud din.”</para>
  <para style="p">
    <verse number="17" style="v" />Ne migkahiyan si Muwisis te anuhang din, “Kene ne meupiya seini se innimu nu. <verse number="18" style="v" />Egkabaybayaran ka wey ka me etew ne egmangendini te keykew, su mabehat keykew ka seini ne himu. Kene nu egkeyimu seini ke sabeka nu re. <verse number="19" style="v" />Kema pammineg ka su due igtambag ku keykew, wey ka Manama ka egduma keykew! Keilangan ne sikeykew ka egsasindeg diye te tangkaan te Manama para te me etew, wey ipeyinguma nu diye te kandin ka me samuk dan. <verse number="20" style="v" />Keilangan ne igpanulu nu kandan ka me suhu din wey ka me balaud din, wey panengnenga nu sikandan te eleg ne peg-ugpe wey eleg ne eggimuwen dan. <verse number="21" style="v" />Piru alam ka te me etew ne egpakabulig keykew. Keilangan ne due pegkaaldek dan te Manama, egkasalihan, egkateu ne eggusey, wey kene egdawat te suul ne igbunbun te mareet. Himuwa nu sikandan ne me pangulu te me etew ne tigsenge libu, tigmahatus, tiglalimma ne pulu, wey tigsapulu. <verse number="22" style="v" />Ne sikandan e layun ipewusey nu te me etew, piru keilangan ne igpeyinguma ran diye te keykew ka derakel ne me prublima wey iyan dan de eggusayen ka dereisek ne me samuk. Puun due, egmaagkap de ka himu nu wey egkabulihan ka nikandan. <verse number="23" style="v" />Seini iya ka igsuhu te Manama keykew, ne emun ke egtumanen nu seini, kene ka egkabaybayaran wey egpekeuli degma ka seini ne me etew diye te kandan ne warad igkabantali.”</para>
  <para style="p">
    <verse number="24" style="v" />Ne intuman ni Muwisis ka langun ne intambag kandin te anuhang din. <verse number="25" style="v" />Mig-alam sikandin te egkateu ne me etew ligkat te keet-etawan wey impepangulu rin sikandan te tigsenge libu, tigmahatus, tiglalimma ne pulu, wey tigsapulu ne me etew. <verse number="26" style="v" />Ne nateil e sikandan ne me talaggusey layun te me etew, piru impeyinguma ran diye te ki Muwisis ka derakel ne me prublima, wey sikandan de ka miggusey te dereisek de ne me samuk.</para>
  <para style="p">
    <verse number="27" style="v" />Nataman, impeyipanew e ni Muwisis ka anuhang din wey mig-uli e diye te inged din.</para>
  <chapter number="19" style="c" />
  <para style="s">Ka peg-ugpe dan diye te Bubungan te Sinay</para>
  <para style="p">
    <verse number="1-2" style="v" />Nataman, mig-awe e man-e ka keet-etawan te Israil diye te Ripidim wey migginguma diye te inged ne ware mahinged ne diye te Bubungan te Sinay. Ne diye sikandan nangekampu te pabunsuran te bubungan. Igkatatelu e seeye ne bulan ligkat te peg-awe dan puun te Ihiptu. <verse number="3" style="v" />Ne migtakereg si Muwisis diye te bubungan eyew egpakigkita te Manama.</para>
  <para style="p">Ne in-umew sikandin te Manama diye te bubungan ne migkahi, “Inangen nu seini te me kabuhalan ni Hakub, ne pangguhuri nu ka keet-etawan te Israil. <verse number="4" style="v" />Nakita niyu mismu ke nekey ka innimu ku te me matig-Ihiptu wey ke immenu ku sikaniyu te eg-uyan kayi te keddiey iling te banug ne mig-uyan te me pispis din. <verse number="5" style="v" /><note caller="-" style="x"><char style="xo" closed="false">19:5,6: </char><char style="xt" closed="false">1Pid 2:9.</char></note> <note caller="-" style="x"><char style="xo" closed="false">19:5: </char><char style="xt" closed="false">Diy 4:20; 7:6; 14:2; 26:18; Tit 2:14.</char></note> Na, emun ke eggeteng-geteng kew egtuman keddiey wey egpalintutuuwen niyu ka innimu ku ne kasabutan, eg-alamen ku sikaniyu te langun ne me etew<note caller="+" style="f"><char style="fr" closed="false">19:5 </char><char style="ft" closed="false">Te Hibruwanen: nasud.</char></note> wey eggimuwen ku sikaniyu ne keet-etawan ku. Su keddi ka intiru ne kalibutan, <verse number="6" style="v" /><note caller="-" style="x"><char style="xo" closed="false">19:6: </char><char style="xt" closed="false">Imp 1:6; 5:10.</char></note> wey eggimuwen ku sikaniyu ne sabeka ne migharian te me talagpanubad wey matulus ne keet-etawan.<note caller="+" style="f"><char style="fr" closed="false">19:6 </char><char style="ft" closed="false">Te Hibriyu: nasud.</char></note> Sika ka ilalag nu te me keet-etawan te Israil.” <verse number="7" style="v" />Purisu miglibed si Muwisis wey impeumew rin ka me igbuyag te me etew, wey innangenan din sikandan te langun ne igpepangguhud te Manama kandin. <verse number="8" style="v" />Ne naamin de iya sikandan langun ka migkahi, “Eggimuwen ney ka langun ne inlalag te Magbebaye ne Manama.” Ne ingguhuran ni Muwisis ka Manama te intabak te me etew.</para>
  <para style="p">
    <verse number="9" style="v" />Ne migkahiyan te Manama si Muwisis, “Egpakiglalag a keykew puun te makepal ne gapun su eyew egpakarineg ka me etew keddi ne egpakiglalag keykew, wey eyew egpalintutuu sikandan layun keykew.”</para>
  <para style="p">Ne impanugtulan e ni Muwisis ka Manama te inlalag te me etew. <verse number="10" style="v" />Ne migkahiyan te Manama si Muwisis, “Hendiyei nu ka me etew wey paandama nu sikandan puun kuntee taman kaaselem. Keilangan ne egpi-pian dan ka me kumbale dan, <verse number="11" style="v" />wey paandama nu ikaruwa su siak se Magbebaye ne Manama, egpamaneug a diye te Bubungan te Sinay eyew egkakita a te langun ne etew. <verse number="12" style="v" /><note caller="-" style="x"><char style="xo" closed="false">19:12,13: </char><char style="xt" closed="false">Hib 12:18-20.</char></note> Linguta nu ka bubungan te egtahu te eletanan wey kahii nu ka me etew te kene egpatakerehen te bubungan wey kene egpasamsamen te minsan nekey diye te eletanan. Eggimatayan seeye se egsamsam, <verse number="13" style="v" />etew ma wey ke ayam. Ka egkeyimatayan tenged kayi, kene degma egpahen-genan minsan pad ke ayam de ka migpatey su minsan hentew ne egpakahen-gen, egbatuwen wey ke egpaneen. Ne mesi egkarineg niyud e ka trumpita ne igpananeynaney igparahing, human nu pa patakereha ka me etew.” <verse number="14" style="v" />Seeye naa, migpatupang e si Muwisis te bubungan peendiye te me etew wey impaandam din e sikandan eyew egsimba. Ne impami-pian dan e ka me kumbale dan. <verse number="15" style="v" />Ne migkahiyan ni Muwisis sikandan, “Pangandam kew ikaruwa, wey kene kew pa hulid te asawa niyu.”</para>
  <para style="p">
    <verse number="16" style="v" />
    <note caller="-" style="x">
      <char style="xo" closed="false">19:16: </char>
      <char style="xt" closed="false">Imp 4:5.</char>
    </note> <note caller="-" style="x"><char style="xo" closed="false">19:16-18: </char><char style="xt" closed="false">Diy 4:11-12.</char></note> Te pegkapawe te igkatelu e ne aldew, migluluhung wey migkikilat. Ne due makepal ne gapun diye ampew te bubungan wey due degma dahing te amana ne marahing ne trumpita. Ne dutu, nangelkel te liyas ka langun ne etew. <verse number="17" style="v" />Ne induma ni Muwisis ka me etew puun te kampu peendiye te pabunsuran te bubungan eyew egtemu te Magbebaye ne Manama, wey diye de iya sikandan nanasindeg. <verse number="18" style="v" />Neempet te ebel ka Bubungan te Sinay su migpamaneug ka Manama ne egpekeiling te hapuy wey migtiptipuuk ka ebel iling te kamet ne insilaban.<note caller="+" style="f"><char style="fr" closed="false">19:18 </char><char style="ft" closed="false">Te Hibriyu: insugnuwan.</char></note> Nawelwel man-e ka bubungan te manekal ne linug. <verse number="19" style="v" />Ne nanasnasian ne migmarahing ka trumpita. Ne miglalag si Muwisis wey intabak sikandin te Manama puun te luhung. <verse number="20" style="v" />Ne diye migpamaneug ka Manama te ampew te Bubungan te Sinay, wey impepatakereg din si Muwisis diye te ampew. Seeye naa, migtakereg e si Muwisis. <verse number="21" style="v" />Nataman, migkahiyan te Manama si Muwisis, “Tupang ka wey sapari nu ka me etew ne kene egpalapasen due te eletanan eyew egpitew keddiey, su masulug ka egpatey kandan. <verse number="22" style="v" />Minsan ka me talagpanubad ne egparani keddiey, keilangan ne malinis sikandan, su ke kene, egparusaan ku sikandan.” <verse number="23" style="v" />Migkahiyan ni Muwisis ka Manama, “Kene egmanakereg ka me etew kayi su impanpanayan key ma nikeykew ne egtahuan te eletanan ka bubungan wey eg-ileen seini ne matulus.” <verse number="24" style="v" />Ne migkahi ka Manama, “Tupang ka wey dumaa nu si Aarun kayi. Piru kene nu palapasa te eletanan ka me talagpanubad wey ka me etew eyew kene ku sikandan egdusaan.” <verse number="25" style="v" />Purisu migtupang si Muwisis diye te me etew wey innangenan din sikandan te inlalag te Manama.</para>
  <chapter number="20" style="c" />
  <para style="s">Ka Sapulu ne Balaud</para>
  <para style="r">(Diy. 5:1-21)</para>
  <para style="p">
    <verse number="1" style="v" />Ne impanpanayan te Manama ka me etew. Kahi rin, <verse number="2" style="v" />“Sikeddiey ka Magbebaye ne Manama niyu ne mig-angey kaniyu puun te inged te Ihiptu, wey ka migpaawe kaniyu te neneuripen.</para>
  <para style="p">
    <verse number="3" style="v" />“Kene kew simba te duma ne manama, su sikeddi de ka Manama ne egsimbeen niyu.</para>
  <para style="p">
    <verse number="4" style="v" />
    <note caller="-" style="x">
      <char style="xo" closed="false">20:4-5: </char>
      <char style="xt" closed="false">Iks 34:17; Lib 19:4; 26:1; Diy 4:15-18; 27:15.</char>
    </note> “Kene kew himu te larawan te minsan nekey ne diye te langit, diye te tane, wey diye te weyig<note caller="+" style="f"><char style="fr" closed="false">20:4 </char><char style="ft" closed="false">Te Hibriyu: diye te langit ne ampew, wey ke diye te tane ne diralem, wey ke diye te weyig ne diralem te tane.</char></note> eyew egsimbeen niyu. <verse number="5" style="v" /><note caller="-" style="x"><char style="xo" closed="false">20:5-6: </char><char style="xt" closed="false">Iks 34:6-7; Num 14:18; Diy 7:9-10.</char></note> Kene kew panimbuel wey kene kew simba dutu, su siak se Magbebaye ne Manama niyu, talikuren a ne Manama. Iglagkes ku ka me anak te sale te me amey ran peendiye te apu dan te mata, su egdumut sikandan keddiey. <verse number="6" style="v" />Piru igpakita ku ka dakel ne geyinawa ku diye te libu-libu ne kabuhalan ne miggeyinawa keddi wey migtuman te me suhu ku.</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">20:7: </char>
      <char style="xt" closed="false">Lib 19:12.</char>
    </note> “Kene niyu gamita te ware karuan ka ngaran te Magbebaye ne Manama niyu. Su egdusaan ku iya seeye se eggamit te ngaran ku te ware karuan.</para>
  <para style="p">
    <verse number="8" style="v" />
    <note caller="-" style="x">
      <char style="xo" closed="false">20:8: </char>
      <char style="xt" closed="false">Iks 16:23-30; 31:12-14.</char>
    </note> “Tantanuri niyu layun ka Aldew te Peggimeley, wey iteil niyu para keddi.<note caller="+" style="f"><char style="fr" closed="false">20:8 </char><char style="ft" closed="false">Te Hibriyu: eggimuwen ne matulus.</char></note> <verse number="9" style="v" /><note caller="-" style="x"><char style="xo" closed="false">20:9-10: </char><char style="xt" closed="false">Iks 23:12; 31:15; 34:21; 35:2; Lib 23:3.</char></note> Trabahu kew te hen-em ne aldew, wey himuwa niyu ka langun ne eggimuwen niyu.</para>
  <para style="p">
    <verse number="10" style="v" />“Piru ka igkapitu ne aldew iyan ka Aldew te Peggimeley, wey iteil niyu para te Magbebaye ne Manama niyu. Kene kew trabahu te minsan nekey, sikaniyu langun se taltalaanak, minsan ka me uripen niyu ne lukes wey malitan, wey ka me ayam niyu, wey ka me mahaliyug niyu ne miglapu due te kaniyu. <verse number="11" style="v" /><note caller="-" style="x"><char style="xo" closed="false">20:11: </char><char style="xt" closed="false">Hin 2:1-3; Iks 31:17.</char></note> Su te hen-em ne aldew, innimu te Manama ka langit wey ka tane, ka dahat, wey ka langun ne nakatahu dutu. Te igkapitu ne aldew, miggimeley e sikandin, sikan naa ka impanalanginan din ka Aldew te Peggimeley wey inteil din para kandin.<note caller="+" style="f"><char style="fr" closed="false">20:11 </char><char style="ft" closed="false">Te Hibriyu: innimu ne matulus.</char></note></para>
  <para style="p">
    <verse number="12" style="v" />
    <note caller="-" style="x">
      <char style="xo" closed="false">20:12: a </char>
      <char style="xt" closed="false">Diy 27:16; Mat 15:4; 19:19; Mar 7:10; 10:19; Luk 18:20; Ipi 6:2; </char>
      <char style="xo" closed="false">b </char>
      <char style="xt" closed="false">Ipi 6:3.</char>
    </note> “Tahura niyu ka amey wey iney niyu su eyew egmalayat ka umul niyu kayi te tane ne igbehey te Magbebaye ne Manama niyu.</para>
  <para style="p">
    <verse number="13" style="v" />
    <note caller="-" style="x">
      <char style="xo" closed="false">20:13: </char>
      <char style="xt" closed="false">Hin 9:6; Lib 24:17; Mat 5:21; 19:18; Mar 10:19; Luk 18:20; Rum 13:9; San 2:11.</char>
    </note> “Kene kew himatey.</para>
  <para style="p">
    <verse number="14" style="v" />
    <note caller="-" style="x">
      <char style="xo" closed="false">20:14: </char>
      <char style="xt" closed="false">Lib 20:10; Mat 5:27; 19:18; Mar 10:19; Luk 18:20; Rum 13:9; San 2:11.</char>
    </note> “Kene kew panlibug.</para>
  <para style="p">
    <verse number="15" style="v" />
    <note caller="-" style="x">
      <char style="xo" closed="false">20:15: </char>
      <char style="xt" closed="false">Lib 19:11; Mat 19:18; Mar 10:19; Luk 18:20; Rum 13:9.</char>
    </note> “Kene kew panakew.</para>
  <para style="p">
    <verse number="16" style="v" />
    <note caller="-" style="x">
      <char style="xo" closed="false">20:16: </char>
      <char style="xt" closed="false">Iks 23:1; Mat 19:18; Mar 10:19; Luk 18:20.</char>
    </note> “Kene kew pamalehet te ubat eyew igdakesel ka duma ne etew.</para>
  <para style="p">
    <verse number="17" style="v" />
    <note caller="-" style="x">
      <char style="xo" closed="false">20:17: </char>
      <char style="xt" closed="false">Rum 7:7; 13:9.</char>
    </note> “Kene kew keimma te baley te duma ne etew, te asawa rin, te me uripen din ne lukes wey me malitan, te me mananap din, wey te minsan nekey ne diye te kandin.”</para>
  <para style="s">Naaldek ka me etew</para>
  <para style="r">(Diy. 5:22-33)</para>
  <para style="p">
    <verse number="18" style="v" />
    <note caller="-" style="x">
      <char style="xo" closed="false">20:18-19: </char>
      <char style="xt" closed="false">Hib 12:18-19.</char>
    </note> Nangelkel te liyas ka me etew te pegkarineg dan te luhung wey te dahing te trumpita wey te pegkakita ran te kilat wey te bubungan ne mig-eebel. Ne diye de iya sikandan nanasindeg te mariyu. <verse number="19" style="v" />Ne migkahiyan dan si Muwisis, “Sikeykew re pakiglalag kanami wey egpammineg key keykew, kene de ka Manama su kema ke egpamatey key.”</para>
  <para style="p">
    <verse number="20" style="v" />Ne migkahiyan sikandan ni Muwisis, “Kene kew kaaldek su miggendini ka Manama eyew eg-el-elehan kew, wey eyew due pegkaaldek niyu kandin eyew kene kew e eggimu te sale.” <verse number="21" style="v" />Ne diye ded man-e nanasindeg ka me etew te mariyu, ne si Muwisis, sasangan e ne egparani te makepal ne gapun ne neugpaan te Manama.</para>
  <para style="s">Ka balaud meyitenged te pegpanubad</para>
  <para style="p">
    <verse number="22" style="v" />Ne migkahiyan te Magbebaye ne Manama si Muwisis, “Inangen nu seini se iglalag ku keykew diye te me Hibruwanen: ‘Nakita niyud ne migpakiglalag a kaniyu puun te langit. <verse number="23" style="v" />Kene kew himu te me diyus-diyus ne pelata wey ke bulawan eyew igliwan keddiey. <verse number="24" style="v" />Himuwi a nikaniyu te altar ne tane, wey duen niyu ipanubad ka egtutungen ne me dasag niyu para te keupianan. Iyan niyu ipanubad ka me karniru wey me baka. Diya a man-e nikaniyu simbaa<note caller="+" style="f"><char style="fr" closed="false">20:24 </char><char style="ft" closed="false">Te Hibriyu: egkasuman-suman ka ngaran ku.</char></note> te inged ne igpanulu ku kaniyu, wey egbayaan ku seini wey egpanalanginan ku sikaniyu. <verse number="25" style="v" /><note caller="-" style="x"><char style="xo" closed="false">20:25: </char><char style="xt" closed="false">Diy 27:5-7; Huswi 8:31.</char></note> Ne emun ke eggimuwan a nikaniyu te altar ne batu, kene kew gamit te sinapsapan ne me batu, su egpakapamalindit te altar ke eggamitan te himan. <verse number="26" style="v" />Kena a nikaniyu himuwi te altar ne due haheran, su egkakita ka me lebut<note caller="+" style="f"><char style="fr" closed="false">20:26 </char><char style="ft" closed="false">Te Hibriyu: ware kukumbaleen.</char></note> niyu ke egpamaneyik kew te haheran.’</para>
  <chapter number="21" style="c" />
  <para style="s">Ka balaud meyitenged te uripen</para>
  <para style="r">(Diy. 15:12-18)</para>
  <para style="p">
    <verse number="1" style="v" />“Ipatuman nu te me etew seini se me balaud ne iglalag ku keykew. <verse number="2" style="v" /><note caller="-" style="x"><char style="xo" closed="false">21:2-6: </char><char style="xt" closed="false">Lib 25:39-46.</char></note> Emun ke ka egbebeli kew te uripen ne Hibruwanen, hen-em de ne leg-un sikandin ka egkeuripen niyu, wey te igkapitu ne leg-un, eglekaan e sikandin ne ware egkabayaran din. <verse number="3" style="v" />Ne emun ke neuripen sikandin ne kanakan pad, eg-awe sikandin ne kanakan ded. Ne emun ke nakaasawe e sikandin human neuripen, egkaruma rin ded ka asawa rin te peg-awe din. <verse number="4" style="v" />Ne emun ke impaasawaan sikandin te ahalen din, wey duen e anak dan, keilangan ne iggaat ka asawa rin wey ka me anak din diye te ahalen din. Sikandin de sabeka ka egpakaawe. <verse number="5" style="v" />Piru ke egkahi ka uripen te kene sikandin eg-awe su inggeyinawaan din ka ahalen din, ka asawa rin, wey ka me anak din, <verse number="6" style="v" />keilangan ne egpamalehetan din seini diye tangkaan te Manama.<note caller="+" style="f"><char style="fr" closed="false">21:6 </char><char style="ft" closed="false">Kahiyen te duma ne diye kun sikandin eg-uyana te me talewukum.</char></note> Eg-uyanen sikandin te ahalen din diye te gumawan, diye te marani te sungkaleg te gumawan, wey eglungahan ka talinga rin te us-us. Puun due, kenad sikandin egpakaawe isip uripen te ahalen din.</para>
  <para style="p">
    <verse number="7" style="v" />“Emun ke igbelegye te etew ka anak din ne malitan eyew igpeuripen, kenad egpakaawe ka malitan. Iyan de egpakaawe te pegkeuripen ka me lukes. <verse number="8" style="v" />Piru ke kene igkatelesi te lukes ka malitan ne imbelegye eyew egkaasawa rin, egkaayun ne eglekaten sikandin te me karumaan din. Ware katenged te ahalen din ne igbelegye sikandin diye te me mahaliyug, su kene ne meupiya ka peglayam din te malitan. <verse number="9" style="v" />Emun ke imbeli rin ka uripen ne malitan eyew igpaasawa te anak din, keilangan ne eg-isipen din sikandin ne malehet ne anak din. <verse number="10" style="v" />Ne emun ke egduruwey sikandin, keilangan ne egbehayan din ded te egkakeen wey manggad ka tapey ne asawa rin, wey egguliran din ded. <verse number="11" style="v" />Ne emun ke kene din eggimuwen seini se tatelu diye te tapey ne asawa rin, keilangan ne egpaween e ka malitan ne kenad egbayaran.</para>
  <para style="s">Ka me balaud meyitenged te mareet ne me himu</para>
  <para style="p">
    <verse number="12" style="v" />
    <note caller="-" style="x">
      <char style="xo" closed="false">21:12: </char>
      <char style="xt" closed="false">Lib 24:17.</char>
    </note> “Seeye se eggumi wey egpakapatey te etew, keilangan ne eggimatayan. <verse number="13" style="v" /><note caller="-" style="x"><char style="xo" closed="false">21:13: </char><char style="xt" closed="false">Num 35:10-34; Diy 19:1-13; Huswi 20:1-9.</char></note> Piru ke ware din gepasi wey tuyui te eggimatey ka etew, wey intuhutan ku ne egkeyitabu seini, egpakapallahuy sikandin diye te inged ne igtahahe ku te iling due ne samuk. <verse number="14" style="v" />Piru emun ke inggepasan wey intuyuan din te eggimatey ka etew, dakepa niyu sikandin wey himatayi niyu, minsan pad eg-aput sikandin diye te altar ku.</para>
  <para style="p">
    <verse number="15" style="v" />“Ne seeye se eggumi te amey wey ke iney rin, keilangan ne eggimatayan.</para>
  <para style="p">
    <verse number="16" style="v" />
    <note caller="-" style="x">
      <char style="xo" closed="false">21:16: </char>
      <char style="xt" closed="false">Diy 24:7.</char>
    </note> “Ne seeye se egdakep te etew eyew igbelegye wey ke iggeles naa, keilangan ne eggimatayan.</para>
  <para style="p">
    <verse number="17" style="v" />
    <note caller="-" style="x">
      <char style="xo" closed="false">21:17: </char>
      <char style="xt" closed="false">Lib 20:9; Mat 15:4; Mar 7:10.</char>
    </note> “Ne seeye se egdilus te amey wey ke iney rin, keilangan ne eggimatayan.</para>
  <para style="p">
    <verse number="18" style="v" />“Emun ke due egpeehetey wey indukduk te sabeka ka dangeb te batu, wey ke insumbag naa piru ware ded namatey wey nakalangesa re, <verse number="19" style="v" />wey nekeenew wey nekeyipanew red ka etew ne nakalangesa minsan egtutuked naan de, keilangan ne kene egdusaan ke etew ne miggumi kandin. Piru keilangan ne egbayaran din ke pila ne aldew ne ware nakatrabahu ka nakareralu, wey egtangguwen din sikandin taman te egkeulian e.</para>
  <para style="p">
    <verse number="20" style="v" />“Emun ke eglampesan te sabeka ne etew ka uripen din ne malitan wey ke lukes, wey sahuhune ne migpamatey e sikandin, keilangan ne egparusaan ka etew. <verse number="21" style="v" />Piru ke egkeuyag pad ka uripen te sabeka ne aldew wey ke daruwa ne aldew naa, keilangan ne kene egparusaan ka etew, su sikandin iya ka kamuney<note caller="+" style="f"><char style="fr" closed="false">21:21 </char><char style="ft" closed="false">Te Hibriyu: seleppi.</char></note> te uripen.</para>
  <para style="p">
    <verse number="22" style="v" />“Ke due egpeehetey ne nakasangkiyat te egkaberes wey nabusbusan e ka malitan, piru warad duma ne mareet ne eggeramen din, keilangan ne egbayaran te nakasangkiyat ke pila ka egbuyuen te asawa te malitan sumale te in-uyunan degma te me talewusey. <verse number="23" style="v" />Piru ke duen pad duma ne eggeramen te malitan, keilangan ne egpeg-unungen de iya ka daruwa. Ka umul te etew, egbayaran ded degma te umul. <verse number="24" style="v" />Ka nakabutud te senge etew, egbuturan degma, ka nakabingew, egbingawan degma, ka nakarereet te belad wey ke paa te senge etew, egdereetan degma ka belad wey ke paa rin.<note caller="+" style="f"><char style="fr" closed="false">21:24 </char><char style="ft" closed="false">Te Hibriyu: mata te mata, ngipen te ngipen, belad te belad, paa te paa.</char></note> <verse number="25" style="v" />Ka nakatutung, egtutungen degma, ka nakapali, egpalian degma, ka nakalundis te laplap te senge etew, eglundisan degma.<note caller="+" style="f"><char style="fr" closed="false">21:25 </char><char style="ft" closed="false">Te Hibriyu: tutung te tutung, pali te pali, laplap te laplap.</char></note></para>
  <para style="p">
    <verse number="26" style="v" />“Ke inlampesan te sabeka ne etew ka mata te uripen din ne lukes wey ke malitan naa, wey nabutud e sikandan, keilangan ne eglekaan din ka uripen eyew mahabayad te mata rin ne nabutud.</para>
  <para style="p">
    <verse number="27" style="v" />“Ke nabingawan din man-e ka uripen din, keilangan ne eglekaan din e ka uripen eyew mahabayad te ngipen ne nabingew.</para>
  <para style="s">Ka balaud meyitenged te me ayam</para>
  <para style="p">
    <verse number="28" style="v" />“Emun ke egpakasungey ka baka te etew wey napatey e, keilangan ne egbatuwen ka baka taman te egpatey, piru kene igpakeen ka ngalap. Kene egkaayun ne egsenditan wey egpabayaren ka kamuney te baka. <verse number="29" style="v" />Piru ke tapey e egpanungey ka baka piru imbalahad de te kamuney minsan ke impanpanayan e sikandin, keilangan ne egbatuwen ka baka taman te egpatey, wey iglagkes degma ka kamuney te eggimatey. <verse number="30" style="v" />Piru ke egpewusey re ka napatayan, keilangan ne egbayaran din ke pila ka egbuyuen dan eyew kenad sikandin eggimatayan.<note caller="+" style="f"><char style="fr" closed="false">21:30 </char><char style="ft" closed="false">Te Hibriyu: iglekat te umul rin.</char></note> <verse number="31" style="v" />Minsan ke bate de ka egkapatey te baka, iling ded iya man-e ne balaud ka eg-ikulen. <verse number="32" style="v" />Ke uripen ka egkapatey te baka, keilangan ne egbayad ka kamuney te baka te kentiddad ne tatelu ne pulu (30) ne pelata diye te ahalen te uripen, wey egbatuwen ka baka taman te egpatey.</para>
  <para style="p">
    <verse number="33" style="v" />“Emun ke egbalaharen de te etew ka inlungahan din ne ware tel-eb, wey ke due eglulungag ne kene egtel-eban, wey due egkeulug ne baka wey ke asnu naa, <verse number="34" style="v" />keilangan ne egbayaran te kamuney te lungag ka neulug ne ayam, wey kandin e ka napatey ne ayam. <verse number="35" style="v" />Ke egpakapatey ka baka te sabeka ne etew te baka te senge etew, keilangan ne igbelegye dan ka neuyag ne baka wey egbaaren dan ka halin, wey egsulayen dan ka baka ne napatey. <verse number="36" style="v" />Piru ke tapey e ne egpanungey ka seeye ne baka piru ware kulunga te kamuney, keilangan ne egsaliyuwan din te manekal ne baka ka napatey te baka rin.</para>
  <chapter number="22" style="c" />
  <para style="s">Ka balaud meyitenged te me karatuan</para>
  <para style="p">
    <verse number="1" style="v" />“Emun ke due egpanakew te baka wey ke karniru naa, wey eggimatayan din seini wey ke igbelegye naa, keilangan ne egliwanan din ka tinakew rin. Lalimma ne baka ka igliwan te sabeka ne baka, wey hep-at ne karniru ka igliwan te sabeka ne karniru. <verse number="2" style="v" />Ne emun ke nasapenan ka takawen ne diye te kandin ka tinakew rin ne baka wey ke asnu wey ke karniru naa, keilangan ne daruwa ka ayam ne igbayad din te sabeka ne tinakew rin. <verse number="3" style="v" />Ne emun ke nasapenan sikandin ka migpanakew te marusilem wey neyimatayan sikandin, keilangan ne kene egguusey<note caller="+" style="f"><char style="fr" closed="false">22:3 </char><char style="ft" closed="false">Te Hibriyu: eglebuten te langesa.</char></note> ka nekeyimatey. <verse number="4" style="v" />Piru ke maaldew e sikandin neyimatayi, keilangan ne egpewusayen ka nekeyimatey.</para>
  <para style="p">
    <verse number="5" style="v" />“Emun ke nakaawe ka ayam te sabeka ne etew wey migpanabtab e te pinamula te senge etew, keilangan ne egliwanan te kamuney ka minsan nekey ne nareetan te ayam din. Iyan din igliwan ka subla ne meupiya ne behas te pinamula rin diye te kamet din.</para>
  <para style="p">
    <verse number="6" style="v" />“Emun ke due migsisilab wey migdalapdap ka hapuy peendiye te kamet te senge etew wey nasilaban e ka me pinamula rin, keilangan ne egbayaran te migsisilab ka langun ne nareetan ne pinamula, minsan ka sikan pad migtubu wey ka nahaani e wey ka diyad te lelapeng.</para>
  <para style="p">
    <verse number="7" style="v" />“Emun ke igtahu te sabeka ne etew ka seleppi din wey minsan nekey ne karatuan diye te senge etew, wey egkatarin seini su intakew diye te baley rin, keilangan ne egpabayaren te dubli ka migtakew ke egkarakep sikandin. <verse number="8" style="v" />Piru ke kene egkarakep ka migtakew, keilangan ne eg-uyanen diye te tangkaan te Manama ka kamuney te baley eyew egkanengnengan te me talewusey ke sikandin naa ka mig-angey dutu wey se kene.</para>
  <para style="p">
    <verse number="9" style="v" />“Minsan nekey ne apulanan meyitenged te pegpaag-ahawey te baka, asnu, karniru, manggad, wey minsan nekey pad ne me kasangkapan, keilangan ne eg-uyanen diye te tangkaan te Manama eyew eggusayen. Seeye se egkewukuman ne egpangangken de, keilangan ne egbayad te dubli diye te malehet ne kamuney.</para>
  <para style="p">
    <verse number="10" style="v" />“Emun ke egpatey, egkapalian, wey ke egkalaag ka impaalimaan ne asnu wey ke baka, wey ke karniru naa, wey minsan nekey ne ayam, wey ware nakakita te neyitabu, <verse number="11" style="v" />keilangan ne eggendiye te tangkaan te Manama ka etew ne mig-alima wey egpamalehet ne ware kalintahaan din te neyitabu. Keilangan ne egpalintutuu kayi ka kamuney wey kene din egpabayaren ka mig-alima. <verse number="12" style="v" />Piru ke intakew ka ayam, keilangan ne egbayaran te mig-alima ka kamuney te ayam. <verse number="13" style="v" />Piru ke indawi te mahintalunan ka ayam, keilangan ne igpakita te mig-alima ka same eyew due pamalehet, wey kenad sikandin egpabayaren.</para>
  <para style="p">
    <verse number="14" style="v" />“Ke egsambey ka sabeka ne etew te ayam te senge etew, wey egkapalian seini wey ke egpatey ne ware nakakita ka kamuney, keilangan ne egbayaran seini te migsambey. <verse number="15" style="v" />Piru ke due ka kamuney, kene ne keilangan ne egbayad ka migsambey. Emun ke in-abangan ka insambayan ne ayam, iyan e mahabayad ka seleppi ne in-abang te ayam.</para>
  <para style="s">Ka balaud meyitenged te peg-ugpe</para>
  <para style="p">
    <verse number="16" style="v" />
    <note caller="-" style="x">
      <char style="xo" closed="false">22:16-17: </char>
      <char style="xt" closed="false">Diy 22:28-29.</char>
    </note> “Emun ke egtintalen te lukes wey egguliran ka mengebay ne ware pad egpangasawa, keilangan ne eg-asaween din ka malitan wey egbehey te pantun. <verse number="17" style="v" />Piru ke kene eg-uyun ka amey te malitan ne eg-asaween ka anak din, keilangan ne egduwad sikandin te eleg ne pantun.</para>
  <para style="p">
    <verse number="18" style="v" />
    <note caller="-" style="x">
      <char style="xo" closed="false">22:18: </char>
      <char style="xt" closed="false">Diy 18:10-11.</char>
    </note> “Keilangan ne eggimatayan ka egmahehane ne me malitan.</para>
  <para style="p">
    <verse number="19" style="v" />
    <note caller="-" style="x">
      <char style="xo" closed="false">22:19: </char>
      <char style="xt" closed="false">Lib 18:23; 20:15-16; Diy 27:21.</char>
    </note> “Keilangan ne eggimatayan ka minsan hentew ne eggilabet te mananap.</para>
  <para style="p">
    <verse number="20" style="v" />
    <note caller="-" style="x">
      <char style="xo" closed="false">22:20: </char>
      <char style="xt" closed="false">Diy 17:2-7.</char>
    </note> “Keilangan ne eggimatayan ka minsan hentew ne egpanubad diye te me diyus-diyus, su sikeddi de ka eleg ne egpanubaran.</para>
  <para style="p">
    <verse number="21" style="v" />
    <note caller="-" style="x">
      <char style="xo" closed="false">22:21-22: </char>
      <char style="xt" closed="false">Iks 23:9; Lib 19:33-34; Diy 24:17-18; 27:19.</char>
    </note> “Kene niyu langlangiti wey leleiha ka me lapu, su nakalapu kew red degma dengan diye te Ihiptu. <verse number="22" style="v" />Kene niyu ang-anggei ka me balu wey ka me ilu. <verse number="23" style="v" />Ke eg-ang-anggaan niyu sikandan, egtabaken ku sikandan ke egpangananey keddi. <verse number="24" style="v" />Ne egbunuen<note caller="+" style="f"><char style="fr" closed="false">22:24 </char><char style="ft" closed="false">Te Hibruwanen: egpangimatayan ku sikaniyu te kampilan.</char></note> ku sikaniyu tenged te egmangebel-ebel ne langet ku kaniyu. Egkataman, egkengabalu ka me asawa niyu wey egkengeilu ka me anak niyu.</para>
  <para style="p">
    <verse number="25" style="v" />
    <note caller="-" style="x">
      <char style="xo" closed="false">22:25: </char>
      <char style="xt" closed="false">Lib 25:35-38; Diy 15:7-11; 23:19-20.</char>
    </note> “Emun ke egpasambey kew te seleppi te duma niyu ne egkaayu-ayu,<note caller="+" style="f"><char style="fr" closed="false">22:25 </char><char style="ft" closed="false">Te Hibruwanen: minsan hentew te keet-etawan ku ne duma niyu.</char></note> kene niyud e paanaka ka seleppi niyu iling te eggimuwen te egmasambey te seleppi. <verse number="26" style="v" /><note caller="-" style="x"><char style="xo" closed="false">22:26-27: </char><char style="xt" closed="false">Diy 24:10-13.</char></note> Emun ke eg-angayen niyu ka kumbale te sabeka ne etew eyew igpalenged te utang din, keilangan ne ig-uli niyu kandin ka kumbale te kene pad eglineb ka aldew. <verse number="27" style="v" />Su seeye de iya ubag ka igpakabukus din te lawa rin, wey warad iya uulesenen din te peglipereng din. Ne emun ke egpangananey sikandin keddiey, egbulihan ku sikandin su hiid-uwen a.</para>
  <para style="p">
    <verse number="28" style="v" />
    <note caller="-" style="x">
      <char style="xo" closed="false">22:28: </char>
      <char style="xt" closed="false">Him 23:5.</char>
    </note> “Kene kew lalag te mareet diye te Manama wey kene niyu lemeti ka pangulu te inged niyu.</para>
  <para style="p">
    <verse number="29" style="v" />“Kene kew kannuhun ne egdasag keddi te egkahaani niyu, wey te binu te ubas, wey te lana.</para>
  <para style="p">“Ibehey niyu keddi ka panganey niyu ne me lukes, <verse number="30" style="v" />wey ka panganey ne me anak te me baka wey me karniru. Iparuma niyu pa te iney ka nati ne iyam pad miglesut taman te pitu ne aldew human niyu idasag keddi.</para>
  <para style="p">
    <verse number="31" style="v" />
    <note caller="-" style="x">
      <char style="xo" closed="false">22:31: </char>
      <char style="xt" closed="false">Lib 17:15.</char>
    </note> “In-alam ku sikaniyu eyew egkeyimu ne matulus ne keet-etawan ku. Purisu kene kew keen te ngalap te ayam ne indawi. Ipakeen niyu seini te me asu.</para>
  <chapter number="23" style="c" />
  <para style="s">Ka me panulu meyitenged te meupiya ne pegbebatasan</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">23:1: </char>
      <char style="xt" closed="false">Iks 20:16; Lib 19:11-12; Diy 5:20.</char>
    </note> “Kene kew pangguhud te me guhuren ne kene ne malehet. Kene kew pangguhud te ubat eyew te pegpangabang te etew ne due sale. <verse number="2" style="v" />Kene kew iling te mareet ne eggimuwen te keet-etawan, wey kene kew paruma-ruma te kasuluhan ke egpamalehet kew. Kene kew iling kandan te egdereet te mahetteng ne pegguusey. <verse number="3" style="v" /><note caller="-" style="x"><char style="xo" closed="false">23:3: </char><char style="xt" closed="false">Lib 19:15.</char></note> Piru kene niyu man-e lapihi ka egkaayu-ayu puun te kandin ne peg-ugpe.</para>
  <para style="p">
    <verse number="4" style="v" />
    <note caller="-" style="x">
      <char style="xo" closed="false">23:4,5: </char>
      <char style="xt" closed="false">Diy 22:1-4.</char>
    </note> “Ke egkakita niyu ka nakaleke ne baka wey ke asnu naa te kuntere niyu, uyana niyu red seini diye te kamuney. <verse number="5" style="v" />Ke egkakita niyu ne napeled ka asnu te etew ne egkuntere kaniyu puun su mabehat ka indulan din, kene niyu balahara sikandin, ke kene, bulihi niyu te eg-enew te asnu rin.</para>
  <para style="p">
    <verse number="6" style="v" />
    <note caller="-" style="x">
      <char style="xo" closed="false">23:6-8: </char>
      <char style="xt" closed="false">Lib 19:15; Diy 16:19.</char>
    </note>
    <note caller="-" style="x">
      <char style="xo" closed="false">23:6-8: </char>
      <char style="xt" closed="false">Lib 19:15; Diy 16:19.</char>
    </note> “Kene niyu lupihi ka egkaayu-ayu te pegguusey niyu tenged su ware egkeyimu rin. <verse number="7" style="v" />Kene kew taweles pamayung wey kene kew himatey te ware sale wey te matareng ne etew, su egdusaan ku ka eggimu te iling due. <verse number="8" style="v" />Kene kew dawat te suul su egpakabunbun sika te mata niyu wey kene niyud egkakita ka malehet, wey egkalupihan e ka ware sale.</para>
  <para style="p">
    <verse number="9" style="v" />
    <note caller="-" style="x">
      <char style="xo" closed="false">23:9: </char>
      <char style="xt" closed="false">Iks 22:21; Lib 19:33-34; Diy 24:17-18; 27:19.</char>
    </note> “Kene kew bayad-bayad te me lapu su nakanengneng kew te egkeula-ula te me lapu puun su nakalapu kew degma dengan diye te Ihiptu.</para>
  <para style="s">Ka ikapitu ne leg-un wey ka ikapitu ne aldew</para>
  <para style="p">
    <verse number="10" style="v" />
    <note caller="-" style="x">
      <char style="xo" closed="false">23:10-11: </char>
      <char style="xt" closed="false">Lib 25:1-7.</char>
    </note> “Pamulei niyu ka me tane niyu te hen-em ne leg-un, wey limura niyu ka egkahaani niyu. <verse number="11" style="v" />Piru te igkapitu ne leg-un, peyimelaya niyu pa ka tane wey kene niyu gaaniya ka minsan nekey ne egtubu. Ibehey niyud seini te duma niyu ne egkaayu-ayu wey iyan e balahad te egkasame ka me mahintalunan. Ne iling ded degma ka me pinamula niyu ne me paras wey me ulibu, balahara niyu ka me behas te igkapitu ne leg-un.</para>
  <para style="p">
    <verse number="12" style="v" />
    <note caller="-" style="x">
      <char style="xo" closed="false">23:12: </char>
      <char style="xt" closed="false">Iks 20:9-11; 31:15; 34:21; 35:2; Lib 23:3; Diy 5:13-14.</char>
    </note> “Trabahu kew te hen-em ne aldew, piru himeley kew te igkapitu ne aldew, su eyew egpekeyimeley degma ka me baka niyu, ka me asnu niyu, ka me uripen niyu, wey ka me lapu ne trabahanti niyu.</para>
  <para style="p">
    <verse number="13" style="v" />“Tantanuri niyu ka langun ne innangen ku kaniyu. Kene kew panubad-tubad te me diyus-diyus, wey ke egdawit naa te me ngaran dan.</para>
  <para style="s">Ka tatelu ne sahakeen te tagse leg-un</para>
  <para style="r">(Iks. 34:18-26; Diy. 16:1-17)</para>
  <para style="p">
    <verse number="14" style="v" />“Keilangan ne katatelu kew egsahakeen tagse leg-un eyew te pegsuman-suman keddi. <verse number="15" style="v" /><note caller="-" style="x"><char style="xo" closed="false">23:15: </char><char style="xt" closed="false">Iks 12:14-20; Lib 23:6-8; Num 28:17-25.</char></note> Kene niyu kalingawi ka Sahakeen kew te Paan ne Ware Patulin. Nakahiyan kud sikaniyu te kene kew keen te paan ne due patulin seled te pitu ne aldew te nateil e ne timpu te bulan te Abib, su sika ka bulan ne mig-awe kew diye te Ihiptu. Keilangan ne eg-uyan kew langun te dasag niyu keddiey.</para>
  <para style="p">
    <verse number="16" style="v" />“Kene niyu degma kalingawi ka Sahakeen te Pegsawit te timpu ne eggani kew te an-anayan ne behas te me pinamula niyu diye te me kamet niyu.</para>
  <para style="p">“Ne kene niyu man-e kalingawi ka Sahakeen te Pegpunpun te katamanan te leg-un, ke egkalimud niyud e ka langun ne behas te me pinamula niyu. <verse number="17" style="v" />Keilangan ne katatelu egpakigkita te Manama ne Magbebaye ka me lukes te sabeka ne leg-un.</para>
  <para style="p">
    <verse number="18" style="v" />“Ke egdasag kew keddi te ayam ne egtutungen, kene niyu parumeyi te paan ne due patulin. Ne kene niyu pasimahi ka tabe te ngalap ne innilutu niyu keddi.</para>
  <para style="p">
    <verse number="19" style="v" />
    <note caller="-" style="x">
      <char style="xo" closed="false">23:19: </char>
      <char style="xt" closed="false">Diy 26:2; Iks 34:26; Diy 14:21.</char>
    </note> “Uyana niyu diye te baley te Magbebaye ne Manama niyu ka subla ne meupiya ne behas te me pinamula niyu.</para>
  <para style="p">“Ne kene niyu hilutua ka nati te gatas te iney rin ded.</para>
  <para style="s">Ka me saad wey me panulu</para>
  <para style="p">
    <verse number="20" style="v" />“Egsuhu a te panalihan ne eggun-a kaniyu eyew egtantanuran kew te peggipanew niyu taman te egpekeuma kew diye te inged ne intahahe ku kaniyu. <verse number="21" style="v" />Pammineg kew kandin wey tumana niyu ka langun ne ignangen din kaniyu. Kene kew apul kandin su sikeddi ka migsuhu kandin<note caller="+" style="f"><char style="fr" closed="false">23:21 </char><char style="ft" closed="false">Te Hibruwanen: diye te kandin ka ngaran ku.</char></note> wey kene din egpasayluwen ka eg-apul kandin. <verse number="22" style="v" />Piru ke eg-ayad-ayad kew egpammineg kandin wey egtumanen niyu ka langun ne inlalag ku, egkuntereen ku ka egkuntere kaniyu wey eg-ehetan ku ka eg-ehet kaniyu. <verse number="23" style="v" />Eggun-a kaniyu ka panalihan ku wey eg-uyanen kew nikandin diye te tane te me Amurihanen, te me Hitihanen, te me Pirisihanen, te me Kanaanen, te me Hibihanen, te me Hibusihanen, wey egguleen ku sikandan. <verse number="24" style="v" />Kene kew panimbuel wey simba te me diyus-diyus dan, wey kene kew paruma-ruma wey ikul te me himu ran. Keilangan ne egdereetan niyu sikandan wey guhusa niyu ka me sungkaleg ne egsimbeen dan. <verse number="25" style="v" />Keilangan ne egsimbeen a nikaniyu se Magbebaye ne Manama niyu, wey egmatubungen ku sikaniyu te egkakeen wey te egkeinum niyu. Igpariyu ku man-e sikaniyu te me dalu.<note caller="+" style="f"><char style="fr" closed="false">23:25 </char><char style="ft" closed="false">Te Hibruwanen: eg-aween ku ka dalu puun te taliware niyu.</char></note> <verse number="26" style="v" />Ware egkaberes ne egkaawaan, wey ware degma kene egpakaanak due te inged niyu. Ne egbehayan ku sikaniyu te malayat ne umul.</para>
  <para style="p">
    <verse number="27" style="v" />“Egginaldeken ku ka me etew ne egbalabag kaniyu, wey eglibehen ku ka me etew ne egpakigkuntere kaniyu, wey egmalilibed e sikandan langun ka egpamallahuy.<note caller="+" style="f"><char style="fr" closed="false">23:27 </char><char style="ft" closed="false">Te Hibruwanen: eggimuwen ku ka langun ne me kuntere niyu ne egbalikid te peka ran kaniyu.</char></note> <verse number="28" style="v" />Te egpalundaniyan kew e kandan, egginaldeken<note caller="+" style="f"><char style="fr" closed="false">23:28 </char><char style="ft" closed="false">Te Hibruwanen: Egsuhu a te patiyukan hun-a kaniyu.</char></note> ku sikandan, wey egdelrelen ku diye te mariyu niyu ka me Hibihanen, ka me Kanaanen, wey ka me Hitihanen. <verse number="29" style="v" />Piru kene ku pad sikandan egdelrelen te sabeka ne leg-un diye te mariyu niyu su eyew kene egkaawaan te etew ka sika ne tane wey eyew kene egmasalig ka me mahintalunan. <verse number="30" style="v" />Eg-in-inuten ku sikandan te egdelrel due te kaniyu taman te egkabuhal kew e wey sikaniyud e ka kamuney te tane. <verse number="31" style="v" />Egteilen ku ka katammanan te tane niyu puun te Malalab ne Dahat taman te Dahat te me Pilistihanen,<note caller="+" style="f"><char style="fr" closed="false">23:31 </char><char style="ft" closed="false">Dahat te Miditiranyu e kuntee seini.</char></note> wey puun te inged ne ware mahinged diye te igsile, peendiye te Weyig te Iyupratis. Ne egpalupihan ku kaniyu ka me etew ne nangugpe dutu, wey egmandeldelen niyu sikandan diye te mariyu. <verse number="32" style="v" />Ne kene kew himu te kasabutan diye kandan wey te me diyus-diyus dan. <verse number="33" style="v" />Kene niyu sikandan peugpaa diye te inged niyu su kema ke egkaalak kew kandan wey egpakasale kew e keddiey. Su emun ke egsimba kew te me diyus-diyus dan, egsahap kew en iya.”<note caller="+" style="f"><char style="fr" closed="false">23:33 </char><char style="ft" closed="false">Te Hibruwanen: baled sika kaniyu.</char></note></para>
  <chapter number="24" style="c" />
  <para style="s">Ka peggehet te kasabutan</para>
  <para style="p">
    <verse number="1" style="v" />Nataman, migkahiyan te Magbebaye ne Manama si Muwisis, “Takereg ka te bubungan, kayi te keddi, wey dumaa nu ensi Aarun, Nadab, Abihu, wey ka pitu ne pulu (70) ne igbuyag te Israil. Ne simbaa a nikaniyu due te bayew mariyu keddi. <verse number="2" style="v" />Sikeykew re Muwisis ka egpakarani keddi, ne ka duma, keilangan ne kene egparani keddi. Ne kene egkaayun ne egduma ka me etew keykew te egtakereg kayi.”</para>
  <para style="p">
    <verse number="3" style="v" />Seeye naa, innendiyaan e ni Muwisis ka me etew wey ingguhuran din sikandan te langun ne insuhu te Manama. Ne naamin-amin de iya sikandan langun ka migkahi,<note caller="+" style="f"><char style="fr" closed="false">24:3 </char><char style="ft" closed="false">Te Hibruwanen: Migtabak ka langun ne etew te sabeka ne laheng.</char></note> “Eggimuwen ney ka langun ne inlalag te Magbebay ne Manama.” <verse number="4" style="v" />Ne insulat ni Muwisis ka langun ne inlalag te Manama. Te pegkapawe, migselem-selem sikandin mig-enew wey miggimu te altar diye te pabunsuran te bubungan, wey migtahu degma sikandin te sapulu wey daruwa (12) ne batu eyew eggimuwen ne limlimuan te tagse tribu te Israil. <verse number="5" style="v" />Migsuhu man-e sikandin te me kanakan ne egpatutungen te me dasag wey te igmanubad diye te Manama te pegsabeka ran kandin. <verse number="6" style="v" />Ne ingkuwa rin ka liware te langesa te me ayam wey intahu din diye te me yahung, ne ka same, insawig din diye te altar. <verse number="7" style="v" />Ne ingkuwa rin ka Libru te Kasabutan wey imbasa rin te meemen<note caller="+" style="f"><char style="fr" closed="false">24:7 </char><char style="ft" closed="false">Te Hibruwanen: talinga.</char></note> diye te keet-etawan. Ne migkahi ka me etew, “Egtumanen ney ka Magbebaye ne Manama wey eggimuwen ney ka langun ne inlalag din.”</para>
  <para style="p">
    <verse number="8" style="v" />
    <note caller="-" style="x">
      <char style="xo" closed="false">24:8: a </char>
      <char style="xt" closed="false">Mat 26:28; Mar 14:24; Luk 22:20; 1Kur 11:25; Hib 10:29; </char>
      <char style="xo" closed="false">b </char>
      <char style="xt" closed="false">Hib 9:19-20.</char>
    </note> Ne ingkuwa ni Muwisis ka langesa wey insawig din diye te me etew wey migkahi sikandin, “Seini ka langesa ne migpamalehet te kasabutan ne innimu te Manama kanta sumale te inlalag din kanta.”</para>
  <para style="p">
    <verse number="9" style="v" />Nataman, migtakereg e te bubungan ensi Muwisis, Aarun, Nadab, Abihu, wey ka pitu ne pulu (70) ne igbuyag te Israil, <verse number="10" style="v" />wey nakita ran diye ka Manama te Israil. Ne due nakita ran diye te indiekan din ne egpekeiling te impabunsud ne batu ne sapiru ne iling keilem te langit. <verse number="11" style="v" />Ne ware dereeti<note caller="+" style="f"><char style="fr" closed="false">24:11 </char><char style="ft" closed="false">Te Hibruwanen: ware ketenga ka belad.</char></note> te Manama ka me igbuyag te Israil. Nakita ran sikandin, wey nangekeen e sikandan wey nangiinum.</para>
  <para style="s">Ka pegtalun ni Muwisis diye te Bubungan te Sinay</para>
  <para style="p">
    <verse number="12" style="v" />Ne migkahiyan te Magbebaye ne Manama si Muwisis, “Takereg ka kayi te keddi te bubungan wey kene ka mahaan awe<note caller="+" style="f"><char style="fr" closed="false">24:12 </char><char style="ft" closed="false">Te Hibruwanen: tetahad ka diye.</char></note>, su igbehey ku keykew ka malumpayag ne me batu ne nasulatan te langun ne me Balaud.<note caller="+" style="f"><char style="fr" closed="false">24:12 </char><char style="ft" closed="false">Te Hibruwanen: duma te balaud and suhu.</char></note> Insulat ku seini eyew igpanulu te me keet-etawan.” <verse number="13" style="v" />Sikan naa ka migtaggel e si Muwisis wey ka suluhuanen din ne si Huswi, wey migtakereg e sikandan<note caller="+" style="f"><char style="fr" closed="false">24:13 </char><char style="ft" closed="false">Diye te duma ne me sinulat si Muwisis de ka migtakereg.</char></note> diye te bubungan te Manama. <verse number="14" style="v" />Te pegligkat dan, impanagtahaan pad ni Muwisis ka me igbuyag te miggenendue, “Tahad kew re kayi taman te egpakapalibed key. Kayi re si Aarun wey si Hur duma kaniyu. Ke due igkasamuk niyu, diye kew parani kandan.”</para>
  <para style="p">
    <verse number="15" style="v" />Nabunbunan te gapun ka bubungan te pegtakereg enni Muwisis te bubungan. <verse number="16" style="v" />Migtulen ka katelesan te Manama diye te Bubungan te Sinay, wey nabunbunsan seini te gapun te hen-em ne aldew. Te igkapitu ne aldew, in-umew si Muwisis te Manama puun te gapun. <verse number="17" style="v" />Ne nakita te keet-etawan te Israil ka katelesan te Manama ne egpekeiling te egkanlab-kanlab ne hapuy diye te ampew te bubungan. <verse number="18" style="v" /><note caller="-" style="x"><char style="xo" closed="false">24:18: </char><char style="xt" closed="false">Diy 9:9.</char></note> Ne migtale e ensi Muwisis te gapun wey migtakereg e te bubungan. Ne neep-atan ne pulu ne aldew wey marusilem sikandan diye te bubungan.</para>
  <chapter number="25" style="c" />
  <para style="s">Ka me dasag eyew eggimuwen ne balungbalung</para>
  <para style="r">(Iks. 35:4-9)</para>
  <para style="p">
    <verse number="1" style="v" />Ne migkahiyan te Magbebaye ne Manama si Muwisis, <verse number="2" style="v" />“Nangeni nu ka keet-etawan te Israil te egpabehayen sikandan langun keddiey te minsan nekey ne igkeupii ran ne igbehey. Sikeykew naa ka egdawat te igbehey ran keddiey <verse number="3" style="v" />ne bulawan, pelata, burunsi, <verse number="4" style="v" />me hinabel ne meilem, malalab, malalab-lalab, wey mahal ne linu, me bulbul te me kambing, <verse number="5" style="v" />me laplap te lukesan ne me karniru ne imbatekan te malalab, me laplap te me kambing, me kayu ne akasya, <verse number="6" style="v" />lana ne igtubil te sulu, me leggu ne eggimuwen ne lana ne igpamaluhu wey meemut ne insinsu, <verse number="7" style="v" />me batu ne kurnalina, wey me batu ne igdayan-dayan te kumbale te talagpanubad ne egngaranan te ipud<note caller="+" style="f"><char style="fr" closed="false">25:7 </char><char style="ft" closed="false">Ka ipud iyan ka kumbale ne egsaluuben te Labew ne Talagpanubad ke egtrabahu diye te balungbalung.</char></note> wey te hagpi te kumeng te talagpanubad. <verse number="8" style="v" />Ne peyimuwa nu sikandan te balungbalung eyew egpakalemung a kandan. <verse number="9" style="v" />Egbehayan ku sikeykew te egpeilingan te balungbalung wey ilinga niyu naa te eggimu ka balungbalung wey ka langun ne me kasangkapan ne igtahu diye.</para>
  <para style="s">Ka Tahuanan te Kasabutan</para>
  <para style="r">(Iks. 37:1-9)</para>
  <para style="p">
    <verse number="10" style="v" />“Peyimuwa nu sikandan te tahuanan te kasabutan ne due daruwa ne manniku wey liware ka kalayat, wey senge manniku wey liware ka kaluag wey ka katikang. Iyan niyu gamita ka kayu ne akasya. <verse number="11" style="v" />Buliti nu te malehet ne bulawan ka seled wey ka lihawangan te Tahuanan te Kasabutan, wey linguta nu te egdayan-dayan te bulawan. <verse number="12" style="v" />Himuwi nu seini te hep-at ne sising ne bulawan, wey itangen nu diye te hep-at ne paa eyew egkaatul te sising ka tagse kakiliran. <verse number="13" style="v" />Ne himu ka te me dullug ne akasya ne igyayung, wey buliti nu te bulawan. <verse number="14" style="v" />Iluglug nu seini diye te me sising te tagse kakiliran te Tahuanan te Kasabutan eyew egkayayungan te me etew. <verse number="15" style="v" />Igpatalu re iya diye te sising ka me dullug ne igyayung wey kenad eg-aween. <verse number="16" style="v" />Ne keilangan ne itahu nu diye te tahuanan ka igbehey ku keykew ne kasabutan.<note caller="+" style="f"><char style="fr" closed="false">25:16 </char><char style="ft" closed="false">Te Hibruwanen: pamalehet.</char></note></para>
  <para style="p">
    <verse number="17" style="v" />
    <note caller="-" style="x">
      <char style="xo" closed="false">25:17: </char>
      <char style="xt" closed="false">Hib 9:5.</char>
    </note> “Ne himuwi nu te supe<note caller="+" style="f"><char style="fr" closed="false">25:17 </char><char style="ft" closed="false">Te Hibruwanen: pinnuuwan te himenew.</char></note> ka Tahuanan te Kasabutan, wey elina nu ne bulawan ka supe ne due daruwa ne manniku wey liware ka kalayat wey senge manniku wey liware ka kaluag. <verse number="18" style="v" />Ne himuwi nu ka supe te daruwa ne kirubin<note caller="+" style="f"><char style="fr" closed="false">25:18 </char><char style="ft" closed="false">Ka kirubin egpekeiling te mananap ne due pakpak.</char></note> ne imbasal ne bulawan, wey peglimanga nu te egtahu. <verse number="19" style="v" />Ka sabeka ka ne kerubin, diye igpagket te pulipusan te supe wey ka dangeb, diye degma igpagket te limang ne pulipusan eyew egkasabeka re ka supe wey ka daruwa ne kirubin. <verse number="20" style="v" />Keilangan ne egpabekalen ka me pakpak te me kirubin ne egpakaralung te supe te Tahuanan te Kasabutan. Keilangan ne egpegtangkeen ka daruwa ne kirubin wey igpeunduk diye te supe. <verse number="21" style="v" />Isupe nu naa seini te Tahuanan te Kasabutan, wey itahu nu diye te seled ka igbehey ku keykew ne kasabutan. <verse number="22" style="v" />Ne egpakigkita wey egpakiglalag a keykew diye te supe te tahuanan, diye te taliware te me kirubin, eyew igpakabehey ku keykew ka langun ne balaud para te keet-etawan te Israil.</para>
  <para style="s">Ka lamisa</para>
  <para style="r">(Iks. 37:10-16)</para>
  <para style="p">
    <verse number="23" style="v" />“Himu ka te lamisa ne daruwa ne manniku ka kalayat wey senge manniku ka kaluag wey senge manniku wey liware ka katikang. Iyan nu himuwa ne lamisa ka kayu ne akasya. <verse number="24" style="v" />Buliti nu seini te malehet ne bulawan wey linguta nu te egdayan-dayan te bulawan. <verse number="25" style="v" />Sanipeyi nu te hep-at ne pulgada ne tabla ka lamisa, wey linguta nu te egdayan-dayan te bulawan. <verse number="26" style="v" />Himu ka te hep-at ne sising ne bulawan, wey itangen niyu diye te hep-at ne paa te lamisa. <verse number="27" style="v" />Ilenged nu te intalinga nu ne tabla ka me sising eyew eglugluhan te igyayung te lamisa. <verse number="28" style="v" />Ne himu ka te me dullug ne akasya ne igyayung, wey buliti nu te bulawan. Sika ka eggamiten te pegtiang te lamisa. <verse number="29" style="v" />Ne himu ka te bulawan ne me kasangkapan te lamisa: me pinggan, me tahuanan te me insinsu, me ubab, wey me yahung ne eg-itisan te igpanubad ne me inumen. <verse number="30" style="v" /><note caller="-" style="x"><char style="xo" closed="false">25:30: </char><char style="xt" closed="false">Lib 24:5-8.</char></note> Ne keilangan ne itahu nu layun ka paan ne impanubad<note caller="+" style="f"><char style="fr" closed="false">25:30 </char><char style="ft" closed="false">Te Hibruwanen: Paan te Tangkaan.</char></note> keddiey diye te lamisa ne diye te tangkaan ku.</para>
  <para style="s">Ka tahuanan te sulu</para>
  <para style="r">(Iks. 37:17-24)</para>
  <para style="p">
    <verse number="31" style="v" />“Himu ka te tahuanan te sulu puun te imbasal ne malehet ne bulawan. Piru keilangan ne egpekegpegket ka pabunsuran, ka lawa, ka me ubab, ka me pakew, wey ka me bulak eyew egkasabeka re langun. <verse number="32" style="v" />Keilangan ne due hen-em ne pakew te lawa te tahuanan te sulu, tatelu ne pakew tagse kakiliran te lawa te sulu. <verse number="33" style="v" />Ka tagse pakew, eggimuwan te tatelu ne ubab ne egpekeiling te bulak ne almindras ne migpamukadkad ne due me ubbus wey me dewun. <verse number="34" style="v" />Ne ka lawa te tahuanan te sulu eggimuwan te hep-at ne bulak ne egpekeiling te bulak ne almindras ne migpamukadkad ne due me ubbus wey me dewun. <verse number="35" style="v" />Ne tahui nu te sabeka ne bulak ne ware pad migpamukadkad ka diralem te tagse daruwa ne sugpang. <verse number="36" style="v" />Keilangan ne egpekegpegket ka me ubbus wey ka me sugpang eyew egkasabeka re, ne ligkat seini te egbasalen ne bulawan. <verse number="37" style="v" />Ne himu ka te pitu ne lamparilya wey itahu nu diye te tahuanan te sulu eyew egkalayahan ka egkatangkaan kayi. <verse number="38" style="v" />Himuwi nu te me lipit wey me tayaanan ne bulawan ka sulu. <verse number="39" style="v" />Keilangan ka te tatelu ne pulu wey lalimma (35) ne kilu ne bulawan te peggimu langun te tahuanan te sulu wey te me kasangkapan te sulu. <verse number="40" style="v" /><note caller="-" style="x"><char style="xo" closed="false">25:40: </char><char style="xt" closed="false">Him 7:44; Hib 8:5.</char></note> Keilangan ne eg-ay-ayaran niyu te eggimu ka langun ne egpekeiling iya te impapitew ku keykew ne egpeilingan kayi te bubungan.</para>
  <chapter number="26" style="c" />
  <para style="s">Ka balungbalung</para>
  <para style="r">(Iks. 36:8-38)</para>
  <para style="p">
    <verse number="1" style="v" />“Himu ka te balungbalung ligkat te sapulu ne mahal ne linu wey hinabel ne meilem, malalab, wey malalab-lalab. Pateyii nu naa ka me hinabel te mateles ne kirubin ne naay-ayaran te eggimu. <verse number="2" style="v" />Keilangan ne egpekeg-iling ka langun ne seked te me hinabel; sapulu wey tatelu (13) ne mitrus ka kalayat wey daruwa ne mitrus ka kaluag. <verse number="3" style="v" />Pegpegtembela nu ka lalimma ne hinabel te lalimma degma ne hinabel. <verse number="4" style="v" />Ne kuwa ka te meilem ne hinabel wey iteyi nu diye te sidsid te impegtembil ne me hinabel eyew igtalinga. Ne iling ded ka igkarangeb ne sukub, teyii nu red man-e ka sidsid te meilem ne hinabel eyew igtalinga. <verse number="5" style="v" />Keilangan ne lalimma ne pulu (50) ne igtalinga ka himuwa nu te tagse sukub te hinabel, wey pegtangkaa nu ka talinga te me hinabel. <verse number="6" style="v" />Himu ka te lalimma ne pulu (50) ne sanggatanan ne bulawan, wey isanggat nu ka nenekegsukub ne me hinabel eyew egpekegtupu ka daruwa ne sukub wey eyew egkeyimu e seini ne balungbalung.<note caller="+" style="f"><char style="fr" closed="false">26:6 </char><char style="ft" closed="false">Te Hibruwanen: eyew ka balungbalung egkasabeke e.</char></note></para>
  <para style="p">
    <verse number="7" style="v" />“Ne himu ka degma te lalimma ne hinabel puun te bulbul te me kambing eyew ig-atep te balungbalung wey hen-em ne kurtina. Keilangan ne sapulu wey sabeka (11) langun ne kurtina himuwa nu.<note caller="+" style="f"><char style="fr" closed="false">26:7 </char><char style="ft" closed="false">Daruwa ne lapis ka ka atep te balungbalung: ka bulbul te kambing iyan igpaampew wey ka kurtina iyan igpariralem.</char></note> <verse number="8" style="v" />Keilangan ne sapulu wey hep-at (14) ne mitrus ka kalayat te sabeka ne kurtina wey daruwa ne mitrus ka kaluag; peg-ilinga nu ka seked te sapulu wey sabeka (11) ne kurtina. <verse number="9" style="v" />Pegtembila nu naa ka lalimma ne hinabel wey pegtembila nu degma ka hen-em ne kurtina. Lapisi nu naa ka igkeen-em ne kurtina diye te tangkaan te balungbalung. <verse number="10" style="v" />Ne himu ka lalimma ne pulu (50) ne igtalinga ne hinabel wey iteyi nu diye te pulipusan te impegtembil ne me hinabel wey te kurtina. <verse number="11" style="v" />Himu ka te lalimma ne pulu (50) ne sanggatan ne burunsi wey isanggat nu diye te hinabel ne intalinga eyew egpekegsumpul ka impegtembil ne hinabel wey ka kurtina. <verse number="12" style="v" />Ka egsubla ne hinabel ne senge liware, igpabitin-bitin de diye te peka te balungbalung. <verse number="13" style="v" />Ka egsubla degma ne kurtina ne senge manniku te tagse kakiliran, igpabitin-bitin de iya eyew igdingding te balungbalung.</para>
  <para style="p">
    <verse number="14" style="v" />Ne himu ka man-e te ig-atep te balungbalung ne imbatek ne laplap te lukesan ne karniru, wey lapisi nu te laplap te kambing.</para>
  <para style="p">
    <verse number="15" style="v" />“Alabati nu ka balungbalung te me tabla ne akasya. <verse number="16" style="v" />Ka tagse tabla keilangan ne sapulu ne manniku ka kalayat wey senge manniku wey liware ka kaluag. <verse number="17" style="v" />Ne tahui nu te dile-dile ka tagse daruwa ne tabla su eyew egpekegsumpul seini. Keilangan ne egtahuan te dile-dile ka langun ne tabla. <verse number="18" style="v" />Ne alabati nu ka balungbalung te daruwa ne pulu (20) ne tabla diye te igkakawanan ne balabahan dapit te igsile. <verse number="19" style="v" />Pabengeli nu te hep-at ne pulu (40) pabunsuran ne pelata ka daruwa ne pulu (20) ne tabla; tigdaruwa ka pabunsuran te tagse tabla eyew egpekegtemu ka dile-dile te tabla, wey iling ded ka duma ne me tabla. <verse number="20" style="v" />Ne alabati nu degma te daruwa ne pulu (20) ne tabla ka limang te balungbalung, ka diye te igkakawanan ne balabahan dapit te igsile. <verse number="21" style="v" />Ne ka me tabla, tahui nu red degma te hep-at ne pulu (40) ne pabunsuran ne pelata, tigdaruwa ka pabunsuran te tagse tabla. <verse number="22" style="v" />Ne alabati nu degma te hen-em ne tabla ka diye te limang te balungbalung ne diye lenged te iglineb, <verse number="23" style="v" />wey tahui nu te daruwa ne tabla diye te tagse pikungan te balungbalung. <verse number="24" style="v" />Keilangan ne egpekegtupu ka me tabla wey egpegketen te sising diye te ampew. Ne ka duma ne me tabla diye te me pikungan te balungbalung, egpegtupuen wey egpegsanggaten ded degma. <verse number="25" style="v" />Ne walu langun ka tabla diye te me pikungan wey sapulu wey hen-em (16) degma ka pabunsuran ne pelata, su tigdaruwa ka tagse tabla.</para>
  <para style="p">
    <verse number="26" style="v" />“Ne pipididus ka te kayu ne akasya eyew igbalabag te me tabla. Keilangan ne lalimma ne pididus ka igbalabag diye te kakiliran te balungbalung, <verse number="27" style="v" />wey lalimma degma ka igbalabag diye te limang ne alabat, wey lalimma red degma ka diye te peka ne egpakarapit te iglineb. <verse number="28" style="v" />Ka igbalabag diye te elat te alabat, keilangan ne eglepeng taman diye te pulipusan te alabat. <verse number="29" style="v" />Buliti nu te bulawan ka me tabla wey ka me kayu ne igbalabag. Himu ke naa te bulawan ne me sising ne igtalinga te me tabla eyew eglugluhan te me kayu ne igbalabag. <verse number="30" style="v" />Ne ipasasindeg nu ka balungbalung ne egpekeiling te impapitew ku keykew ne egpeilingan kayi te bubungan.</para>
  <para style="p">
    <verse number="31" style="v" />“Himu ka te mateles wey mahal ne kurtina ne igtahu diye te seled te balungbalung. Pegselseleta nu ka meilem, ka malalab, ka malalab-lalab, wey ka mahal ne linu te peggimu nu te kurtina, wey pateyii nu seini te mateles ne kirubin ne naay-ayaran te eggimu. <verse number="32" style="v" />Himuwi nu seini te bulawan ne me sising wey ibitin nu diye te hep-at ne sungkaleg ne akasya ne imbulitan te bulawan ne diye ipabunsud te hep-at ne pabunsuran ne pelata. <verse number="33" style="v" /><note caller="-" style="x"><char style="xo" closed="false">26:33: </char><char style="xt" closed="false">Hib 6:19; 9:3-5.</char></note> Keilangan ne diye nu ibitin ka kurtina te sanggatanan, wey uyana nu ka Tahuanan te Kasabutan wey diye nu itahu te limang te kurtina. Ka kurtina iyan egpegsuwey te Matulus ne Sinabeng wey te Amana ne Matulus ne Sinabeng.<note caller="+" style="f"><char style="fr" closed="false">26:33 </char><char style="ft" closed="false">Te Hibruwanen: Matulus ne Inged puun te Amana ne Matulus ne Inged.</char></note> <verse number="34" style="v" />Ne itahu nu degma ka supe<note caller="+" style="f"><char style="fr" closed="false">26:34 </char><char style="ft" closed="false">Te Hibruwanen: pinnuuwan te himenew.</char></note> te Tahuanan te Kasabutan diye te Amana ne Matulus ne Sinabeng. <verse number="35" style="v" />Ne itahu nu man-e ka lamisa diye te tangkaan te kurtina, diye te igkahibang te sinabeng, wey diye nu itahu ka tahuanan te sulu te igkakawanan te sinabeng, diye te egkatangkaan te lamisa.</para>
  <para style="p">
    <verse number="36" style="v" />“Himu ka te kurtina ne ig-elet te gumawan te balungbalung. Pegselseleta nu ka meilem, ka malalab, ka malalab-lalab, wey ka mahal ne linu te peggimu nu te kurtina, wey dayan-dayani nu te egteyi. <verse number="37" style="v" />Ne himu ka te lalimma ne sungkaleg ne akasya wey buliti nu te bulawan eyew egsanggatan te kurtina. Himuwi nu man-e te me sanggatanan ka kurtina, wey pabengeli nu degma te lalimma ne pabunsuran ne burunsi ka me sungkaleg.</para>
  <chapter number="27" style="c" />
  <para style="s">Ka altar ne egtutungan te igpanubad</para>
  <para style="r">(Iks. 38:1-7)</para>
  <para style="p">
    <verse number="1" style="v" />“Ne himu ka te altar puun te kayu ne akasya, wey keilangan ne lalimma ne manniku ka kalayat wey ka kaluag eyew egpekegsig-ang, wey tatelu ne manniku ka katikang. <verse number="2" style="v" />Himuwi nu te sungey ka tagse pikungan wey tapey nud e itangen diye te altar human nu buliti te burunsi. <verse number="3" style="v" />Ne himu ka man-e te me tayaanan te abu, me pala, me sakug, me yahung, me tinidur, wey tahuanan te baha. Keilangan ne burunsi ka langun ne eggimuwen ne kasangkapan diye te altar. <verse number="4" style="v" />Ne himu ka degma te mahalat ne tuuhanan ne burunsi wey tangeni nu te tigsalimbeka ne sising ka hep-at ne pikungan kayi, <verse number="5" style="v" />wey egkataman, itangen nu seini diye te diralem te bibig te altar eyew egpekeuma diye te liwaraan te altar ke egkatuntun. <verse number="6" style="v" />Ne himu ka man-e te me dullug ne akasya ne igyayung te altar wey buliti nu te burunsi. <verse number="7" style="v" />Iluglug nu ka me dullug diye te me sising ne diye te kakiliran te altar eyew egpekeglimang seini ke egyayungan e ka altar. <verse number="8" style="v" />Keilangan ne mahalat ka altar ne inseehan te tabla. Impapitew e keykew diye te bubungan ka egpeilingan, purisu ilinga nu dutu te eggimu.</para>
  <para style="s">Ka alad te balungbalung</para>
  <para style="r">(Iks. 38:9-20)</para>
  <para style="p">
    <verse number="9" style="v" />“Keilangan ne egteilan nu te lama ka balungbalung. Ka lama diye te igkakawanan<note caller="+" style="f"><char style="fr" closed="false">27:9 </char><char style="ft" closed="false">Te Hibruwanen: igkahibang ne balabahan dapit te igkakawanan.</char></note> te balungbalung, keilangan ne eg-alaren te me hinabel ne mahal ne linu ne hep-at ne pulu (40) ne mitrus ka kalayat. <verse number="10" style="v" />Ne pasasindehi nu seini te daruwa ne pulu (20) ne sungkaleg ne burunsi ne impabunsud diye te daruwa ne pulu (20) ne pabunsuran ne burunsi. Himuwi nu man-e te me pelata ne me sanggatanan wey me bunuwit ka me sungkaleg eyew egsanggatan te me hinabel. <verse number="11" style="v" />Iling ded degma ka lama diye te igkakawanan te balungbalung, alara nu te me hinabel ne hep-at ne pulu (40) ne mitrus ka kalayat. Pasasindehi nu red man-e te daruwa ne pulu (20) ne sungkaleg ne burunsi ne impabunsud te daruwa ne pulu (20) ne pabunsuran. Himuwi nu man-e te me pelata ne me sanggatanan wey me bunuwit ka me sungkaleg eyew egsanggatan te me hinabel. <verse number="12" style="v" />Ka lama diye te peka<note caller="+" style="f"><char style="fr" closed="false">27:12 </char><char style="ft" closed="false">Te Hibruwanen: iglineb.</char></note> te balungbalung, alara nu te me hinabel ne daruwa ne pulu wey daruwa (22) ne mitrus se kalayat, wey pasasindehi nu te sapulu ne sungkaleg ne impabunsud te sapulu ne pabunsuran. <verse number="13" style="v" />Ne ka lama diye te egkatangkaan<note caller="+" style="f"><char style="fr" closed="false">27:13 </char><char style="ft" closed="false">Te Hibruwanen: igsile.</char></note> te balungbalung, alara nu red degma te me hinabel ne daruwa ne pulu wey daruwa (22) ne mitrus se kalayat. <verse number="14" style="v" />Keilangan ne diye dapit te igsile eggimuwi te gumawan ka alad, wey alara nu ka igkakawanan te gumawan te me hinabel ne me pitu ne mitrus se kalayat. Pasasindehi nu te tatelu ne sungkaleg ne impabunsud te tatelu ne pabunsuran. <verse number="15" style="v" />Ne alara nu degma ka igkahibang te gumawan te me hinabel ne me pitu ne mitrus se kalayat, wey pasasindehi nu te tatelu ne sungkaleg ne impabunsud te tatelu ne pabunsuran. <verse number="16" style="v" />Ne alabati nu ka gumawan te alad ne me hinabel ne me siyam ne mitrus ka kalayat ne innimu puun te hinabel ne meilem, malalab, malalab-lalab, wey mahal ne linu, wey dayan-dayani nu seini te egteyi. Pasasindehi nu seini te hep-at ne sungkaleg ne impabunsud te hep-at ne pabunsuran. <verse number="17" style="v" />Ka langun ne sungkaleg ne nakalingkus dutu, keilangan ne due me sanggatanan wey me bunuwit ne pelata, wey keilangan ne burunsi ka me pabunsuran te sungkaleg. <verse number="18" style="v" />Na, keilangan ne sabeka ne gatus wey lalimma ne pulu (150) ne mitrus ka kalayat te lama, wey pitu ne pulu wey lalimma (75) ne mitrus ka kaluag. Ne pitu wey liware ne mitrus ka katikang te imbitin ne me hinabel ne innimu puun te mahal ne me linu, wey burunsi ka me pabunsuranan te me sungkaleg. <verse number="19" style="v" />Keilangan ne burunsi ka langun ne eggimuwen ne me kasangkapan diye te balungbalung, wey ka langun ne iglipit te balungbalung wey te me hinabel ne in-alad.</para>
  <para style="s">Ka sulu te balungbalung</para>
  <para style="r">(Lib. 24:1-4)</para>
  <para style="p">
    <verse number="20" style="v" />“Banasali nu ka me etew ne egdulungan ka te meupiya ne lana te ingkeles ne ulibu ne igtubil te sulu eyew layun eglayag diye te balungbalung. <verse number="21" style="v" />Ka sulu, diye nu itahu te sinabeng<note caller="+" style="f"><char style="fr" closed="false">27:21 </char><char style="ft" closed="false">Te Hibruwanen: balungbalung ne timuwanan.</char></note> ne limang te intahuan te Tahuanan te Kasabutan, wey si Aarun de wey ka me anak din ka egpakapareket te sulu diye te tangkaan te Magbebaye ne Manama taman te egkapawe. Keilangan ne eggimuwen seini ne tulumanen te ware egtamanan wey egtumanen te keet-etawan te Israil peendiye te me kabuhalan dan.</para>
  <chapter number="28" style="c" />
  <para style="s">Ka igsaluub te me talagpanubad</para>
  <para style="r">(Iks. 39:1-7)</para>
  <para style="p">
    <verse number="1" style="v" />“Umawa nu ka suled nu ne si Aarun wey ka me anak din ne si Nadab, si Abihu, si Iliasar, wey si Itamar, wey ipasuwey nu sikandan te me etew su eggimuwen ku sikandan ne me talagpanubad keddi. <verse number="2" style="v" />Ne pateyii nu si Aarun te matulus ne me kumbale eyew egmabantug wey egmateles sikandin. <verse number="3" style="v" />Nangeni nu ka langun ne mangateu ne egmaneyi ne imbehayan ku sikandan te sika ne katuenan<note caller="+" style="f"><char style="fr" closed="false">28:3 </char><char style="ft" closed="false">Te Hibruwanen: panisingan te katagseb.</char></note> ne egteyian si Aarun te me kumbale eyew egkateil sikandin ne talagpanubad keddi. <verse number="4" style="v" />Seini ka me kumbale ne ipeyimu nu kandan: hagpi te kumeng, kumbale ne egngaranan te ipud, binelaran ne kumbale, diyakit, salakey, wey libed. Keilangan ne egteyian dan si Aarun te seini ne kumbale wey ka me anak din ne me lukes eyew egkeyimu ne me talagpanubad keddi. <verse number="5" style="v" />Keilangan ne egbehayan sikandan te bulawan, me hinabel ne me meilem, malalab wey malalab-lalab, wey mahal ne me linu.</para>
  <para style="p">
    <verse number="6" style="v" />“Ka kumbale ne ipud, keilangan ne eg-ay-ayaran te eggimu wey iyan eggamiten ka bulawan, ka hinabel ne meilem, malalab, wey malalab-lalab, wey ka mahal ne linu. <verse number="7" style="v" />Keilangan ne egtahuan seini te daruwa ne baba kayi te pamanayen eyew egpekegpegket ka tangkaan wey ka peka. <verse number="8" style="v" />“Ka libed, keilangan ne eg-ay-ayaran te eggimu wey iyan ded eggamiten ka bulawan, ka hinabel ne meilem, malalab, wey malalab-lalab, wey ka mahal ne linu. Keilangan ne igpegket ded seini diye te kumbale. <verse number="9" style="v" />Ne kuwa ka te daruwa ne batu ne egngaranan te kurnalina wey sulati nu te ngaran te me anak ni Hakub ne me lukes. <verse number="10" style="v" />Ka hen-em ne ngaran, diye nu isulat te sabeka ne batu wey diye degma te sabeka ne batu ka hen-em ne ngaran. Keilangan ne egmegsinsinundulen nu ka me ngaran dan puun te kinakakayan peendiye te kinaariyan. <verse number="11" style="v" />Ne isulat nu ka ngaran te me anak ni Hakub diye te daruwa ne batu iling te silyu, iling te talaggimu te sising ne iglebeng ka ngaran diye te batu. Ne himuwi nu te tahuanan ne bulawan ka me batu. <verse number="12" style="v" />Ne ipegket nu diye te baba te ipud ka me batu eyew eggimuwen ne limlimuan te me kabuhalan te Israil. Ke egtangke si Aarun te Magbebaye ne Manama ne egsaluub te ipud, egkeuyan-uyan din ka me ngaran dan diye te pamanayen din. <verse number="13" style="v" />Himuwi nu seini te tahuanan ne bulawan <verse number="14" style="v" />wey daruwa ne keddina ne inlubid ne malehet ne bulawan, wey ibitin nu seini diye te tahuanan ne bulawan.</para>
  <para style="s">Ka hagpi te kumeng</para>
  <para style="r">(Iks. 39:8-21)</para>
  <para style="p">
    <verse number="15" style="v" />“Ne himu ka te hagpi te kumeng ne ilaan te peggukum te Manama, wey keilangan ne egpaay-ayaran seini te eggimu. Ka inggamit te peggimu te ipud, sikan ded degma ka eggamiten - ka bulawan, ka hinabel ne meilem, malalab, wey malalab-lalab, wey ka mahal ne linu. <verse number="16" style="v" />Keilangan ne ka hagpi te kumeng, senge dangew ka kalayat wey kaluag eyew egpekegsig-ang. Keilangan man-e ne egpeg-akeben seini. <verse number="17" style="v" />Ne tahui nu seini te hep-at ne linya te me mahal ne me batu. Ka an-anayan ne linya, tahui nu te malalab-lalab ne batu ne egngaran te sardiyus, wey te makalawag ne batu ne egngaranan te tupasyu, wey te meilem ne batu ne egngaranan te karbungku. <verse number="18" style="v" />Ka ikarangeb ne linya, tahui nu te meilem-ilem ne batu ne egngaranan te ismiralda, wey te sapiru, wey te maangkag ne batu ne egngaranan te diyamanti. <verse number="19" style="v" />Ka igkatatelu ne linya, tahui nu te malalab-lalab ne batu ne egngaranan te hasintu, wey te mabatek ne batu ne egngaranan te agata, wey te malahem ne batu ne egngaranan te amatista. <verse number="20" style="v" />Ka igkeep-at ne linya, tahui nu te makalawag ne batu ne egngaranan te birilu, wey te malalab-lalab ne batu ne egngaranan te kurnalina, wey te meilem ne batu ne egngaranan te haspi. Ne itahu nu seini langun diye te tahuanan ne bulawan. <verse number="21" style="v" />Ka sapulu wey daruwa (12) ne batu, egsulatan te ngaran te me anak ni Israil. Ka tagse batu egsulatan te sabeka ne ngaran te anak din, wey keilangan ne egpekeiling seini te silyu ne egpakalebeng ka ngaran diye te batu. <verse number="22" style="v" />Himu ka te inlubid ne me keddina puun te malehet ne bulawan eyew igsen-ung te hagpi te kumeng. <verse number="23" style="v" />Ne himu ka te daruwa ne sising ne bulawan wey talingei nu ka daruwa ne pupul te hagpi. <verse number="24" style="v" />Itiyuk nu naa ka keddina ne bulawan diye te daruwa ne sising ne bulawan, <verse number="25" style="v" />wey ihiket nu ka pupul te keddina diye te tahuanan ne bulawan, diye te baba te ipud eyew egpakabitin-bitin diye te tangkaan. <verse number="26" style="v" />Ne himu ka man-e te daruwa ne sising ne bulawan, wey italinga nu diye te lebut te hagpi te kumeng, diye te bengel ne egpakarapit te ipud. <verse number="27" style="v" />Himu kad man-e te daruwa ne sising ne bulawan, wey italinga nu diye te tangkaan te ipud, diye te diralem te baba te ipud, wey ampew-ampew te indayan-dayanan ne libed te ipud. <verse number="28" style="v" />Ipagket nu ka hagpi diye te ipud wey peyiketi nu te meilem ne hinabel ka intalinga ne me sising eyew egpakaayad-ayad egpakaampew te libed te ipud wey kene seini egkaawe.</para>
  <para style="p">
    <verse number="29" style="v" />“Ne igsaluub ni Aarun ka hagpi ne ilaan te peggukum te Manama ne insulatan te ngaran te me anak ni Israil ke egseled sikandin diye te Matulus ne Sinabeng. Purisu layun egkasuman-suman sikandan diye te tangkaan te Magbebaye ne Manama. <verse number="30" style="v" /><note caller="-" style="x"><char style="xo" closed="false">28:30: </char><char style="xt" closed="false">Num 27:21; Diy 33:8; Isd 2:63; Nih 7:65.</char></note> Ne itahu nu diye te hagpi te kumeng ka Urim wey Tummim<note caller="+" style="f"><char style="fr" closed="false">28:30 </char><char style="ft" closed="false">Ka urim wey tummim iyan ka me kasangkapan ne eggamiten te talagpanubad te pegnengneng te igkeupii te Manama, piru ware nataheyi ke egmenuwen seini te eggamit.</char></note> eyew layun seini egkeuyan-uyan ni Aarun diye te kumeng din ke eggendiye sikandin te tangkaan te Manama. Puun due, egkeuyan-uyan ni Aarun diye te kumeng din ka peggukum te peggukum te keet-etawan te Israil.</para>
  <para style="s">Ka duma pad ne me kumbale</para>
  <para style="p">
    <verse number="31" style="v" />“Elina nu ne meilem ne hinabel ka malayat ne kumbale ne eg-akeban te ipud. <verse number="32" style="v" />Peyimuwi nu seini te lieg diye te elat eyew egsaluuban te ulu ni Aarun, wey eglinguten te egteyi ka be-be eyew kene egkahisi. <verse number="33" style="v" />Peyimuwi nu ka sidsid te kumbale te palungpung ne meilem, malalab, wey malalab-lalab ne hinabel, wey peelati nu te me saliyew ne bulawan. Keilangan ne egpekeiling te behas te granada ka palungpung. <verse number="34" style="v" />Pegselseleta nu te egtahu diye te sidsid ka me palungpung ne granada wey ka me saliyew ne bulawan. <verse number="35" style="v" />Igsaluub seini ni Aarun ke egtrabahu e sikandin diye te tangkaan te Magbebaye ne Manama. Egkarineg ka dahing te saliyew te pegseled din te Matulus ne Sinabeng wey te pegliwang, sikan naa ka kene sikandin egpatey.</para>
  <para style="p">
    <verse number="36" style="v" />“Ne himu ka te malibusen ne balieg puun te malehet ne bulawan wey sulati nu te egpekeiling te silyu ne ‘Imbehey<note caller="+" style="f"><char style="fr" closed="false">28:36 </char><char style="ft" closed="false">Te Hibruwanen: Matulus.</char></note> diye te Magbebaye ne Manama.’ <verse number="37" style="v" />Ne ipagket nu seini diye te tangkaan te salakey wey iyan nu ihiket ka meilem ne hinabel. <verse number="38" style="v" />Keilangan ne igsaluub seini ni Aarun diye te buked din eyew palinneu te pegdawat din sale te keet-etawan te Israil te pegpanubad<note caller="+" style="f"><char style="fr" closed="false">28:38 </char><char style="ft" closed="false">Te Hibruwanen: matulus ne dasag.</char></note> dan keddi. Ipasaluub nu layun seini ki Aarun eyew egdawaten ku ka igpanubad dan keddiey.</para>
  <para style="p">
    <verse number="39" style="v" />“Tuhula nu ka binelaran ne kumbale wey iyan nu gamita ka mahal ne linu, wey iling ded ka salakey. Ka libed ne eggimuwen nu, dayan-dayani nu te egteyi.</para>
  <para style="p">
    <verse number="40" style="v" />“Ka me anak ni Aarun, teyii nu degma te binelaran ne me kumbale, me libed, wey me salakey eyew egmabantug wey egmateles sikandan. <verse number="41" style="v" />Isaluub nu naa seeye diye te hari nu ne si Aarun wey te me anak din, wey itisi nu sikandan te lana, wey itunde nu,<note caller="+" style="f"><char style="fr" closed="false">28:41 </char><char style="ft" closed="false">Te Hibruwanen: hipenua nu ka belad dan.</char></note> wey ipanubad nu sikandan keddi eyew egkeyimu e sikandan ne me talagpanubad keddi. <verse number="42" style="v" />Himuwi nu sikandan te salual ne linu taman te bubun eyew egkabunbunan ka me lebut<note caller="+" style="f"><char style="fr" closed="false">28:42 </char><char style="ft" closed="false">Te Hibruwanen: migpalawas ne sapu.</char></note> dan. <verse number="43" style="v" />Keilangan ne igsaluub dan seini ke egseled sikandan diye te sinabeng<note caller="+" style="f"><char style="fr" closed="false">28:43 </char><char style="ft" closed="false">Te Hibruwanen: balungbalung ne timuwanan.</char></note> wey ke egparani naa sikandan te altar diye te Matulus ne Sinabeng eyew egtrabahu diye. Su emun kene dan seini igsaluub, egpatey sikandan puun te pegsupak dan. Keilangan ne eggimuwen seini ne tulumanen enni Aarun te me kabuhalan din te ware egtamanan.</para>
  <chapter number="29" style="c" />
  <para style="s">Ka pegpanubad te me talagpanubad</para>
  <para style="r">(Lib. 8:1-36)</para>
  <para style="p">
    <verse number="1" style="v" />“Himuwa nu seini diye te ki Aarun wey te me anak din te pegpanubad nu kandan eyew egkeyimu e sikandan ne me talagpanubad keddi. Kuwa ka te turu ne nati te baka wey daruwa ne lukesan ne karniru ne ware nabalbalangi. <verse number="2" style="v" />Kuwa ka te amana ne meupiya ne harina te triggu wey himu ka te tatelu ne klasi te paan ne ware patulin. Himu ka te paan ne ware sewuhi te mentika te ulibu, wey manipis ne paan ne insewuhan te lana, wey ninipisi ne paan ne indaluwit te mentika. <verse number="3" style="v" />Itahu nu seini langun diye te liyang wey uyana nu diye te keddi. Uyana nu degma ka turu ne baka wey ka daruwa ne karniru.</para>
  <para style="p">
    <verse number="4" style="v" />“Dumaa nu si Aarun wey ka me anak din ne me lukes diye te gumawan te balungbalung,<note caller="+" style="f"><char style="fr" closed="false">29:4 </char><char style="ft" closed="false">Te Hibruwanen: balungbalung ne timuwanan.</char></note> wey dihusa nu sikandan diye. <verse number="5" style="v" />Ne kua nu ka me kumbale wey isaluub nud ki Aarun ka binelaran ne kumbale wey ig-ampew ka igdiralem te ipud, wey ig-ampew e man-e ka ipud, wey ka hagpi te kumeng, wey ibelebed nu kandin ka libed ne impaay-ayaran te egtuhul. <verse number="6" style="v" />Isaluub nu kandin ka salakey wey ipagket nu ka matulus ne balieg<note caller="+" style="f"><char style="fr" closed="false">29:6 </char><char style="ft" closed="false">Te Hibruwanen: kuruna.</char></note> diye te salakey. <verse number="7" style="v" />Ne kua nu ka inteil ne lana ne igbaluhu wey itisi nu sikandin. <verse number="8" style="v" />Ne isinundul nud degma ka me anak ni Aarun wey kumbalei nu sikandan. <verse number="9" style="v" />Ibanggut nu ka me libed dan langun wey salakeyi nu sikandan. Pegkapenga rue, duen e katenged dan ne egpanubad wey tulumanen dan e seini te ware egtamanan. Sikan naa, itunde<note caller="+" style="f"><char style="fr" closed="false">29:9 </char><char style="ft" closed="false">Te Hibruwanen: hipenua nu ka belad.</char></note> nu si Aarun wey ka me anak din.</para>
  <para style="p">
    <verse number="10" style="v" />“Ne uyana nu ka turu ne baka diye te tangkaan te balungbalung,<note caller="+" style="f"><char style="fr" closed="false">29:10 </char><char style="ft" closed="false">Te Hibruwanen: balungbalung ne timuwanan.</char></note> wey iparapli nu ka me belad enni Aarun wey te me anak din diye te ulu te baka. <verse number="11" style="v" />Ne gilanga nu ka baka diye te tangkaan te Magbebaye ne Manama, diye te gumawan te balungbalung. <verse number="12" style="v" />Ne kuwa ka te langesa te baka wey puliti nu ka me sungey te altar. Ne iitis nu ka duma ne langesa diye te pabunsuran te altar. <verse number="13" style="v" />Egkataman, ebui nu ka baka wey kua nu ka langun ne tabe diye te getek, wey ka subla ne meupiya ne atey,<note caller="+" style="f"><char style="fr" closed="false">29:13 </char><char style="ft" closed="false">Te Hibruwanen: pusung te atey.</char></note> wey ka daruwa ne iihian wey ka tabe te iihian, wey tutunga nu langun diye te altar. <verse number="14" style="v" />Piru tutunga nu diye te mariyu te kampu ka sapu, ka lundis, wey ka tei te baka eyew iglinis te me sale dan.<note caller="+" style="f"><char style="fr" closed="false">29:14 </char><char style="ft" closed="false">Te Hibruwanen: igpanubad te sale.</char></note></para>
  <para style="p">
    <verse number="15" style="v" />“Ne kua nu ka sabeka ne karniru, wey iparapli nu ka me belad enni Aarun wey te me anak din diye te ulu te karniru. <verse number="16" style="v" />Ne gilanga nu ka karniru, wey kua nu ka langesa wey ilingut nu isawig te altar. <verse number="17" style="v" />Panggupala nu ka karniru wey lu-lui nu ka langun ne diye te getek wey me paa, wey limura nu seini lagkes ka ulu, <verse number="18" style="v" /><note caller="-" style="x"><char style="xo" closed="false">29:18: </char><char style="xt" closed="false">Ipi 5:2; Pil 4:18.</char></note> wey tutunga nu langun diye te altar. Igpanubad seini ne egtutungen, wey meemut diye te Magbebaye ne Manama.</para>
  <para style="p">
    <verse number="19" style="v" />“Egkataman, kua nud man-e ka dangeb ne karniru wey iparapli nu ka me belad ni Aarun wey te me anak din diye te ulu te karniru. <verse number="20" style="v" />Gilanga nu seini wey kuwa ka te langesa wey puliti nu ka igkakawanan ne talinga ni Aarun wey te me anak din, wey ka me timbebakal te igkakawanan ne belad wey paa ran. Ne ilingut nu isawig te altar ka same te langesa. <verse number="21" style="v" />Ne kuwa ka te langesa diye te altar, wey te lana ne igbaluhu, wey pabesiki nu si Aarun wey ka kumbale din, wey ka me anak din wey ka me kumbale dan. Puun due, igpakapanubad<note caller="+" style="f"><char style="fr" closed="false">29:21 </char><char style="ft" closed="false">Te Hibruwanen: egmatulus.</char></note> nud keddi si Aarun wey ka me anak din, wey ka me kumbale dan.</para>
  <para style="p">
    <verse number="22" style="v" />“Awaa nu langun ka tabe te karniru, ka malambeg ne ikug, wey ka tabe diye te getek, wey ka subla ne meupiya ne atey, wey ka daruwa na iihian wey ka tabe te iihian, wey ka kawanan ne bubun, su igpanubad ka sika ne karniru. <verse number="23" style="v" />Ne pitew ka te me paan ne ware patulin diye te liyang ne in-uyan nu diye te tangkaan te Magbebaye ne Manama, wey kuwa ka te sabeka ne timman ne paan, wey sabeka ne paan ne manipis ne indaluwit te mentika, wey sabeka ne paan ne ninipisi. <verse number="24" style="v" />Pahen-geni nu seini langun ki Aarun wey te me anak din, wey ipakayew nu kandan eyew igpanubad<note caller="+" style="f"><char style="fr" closed="false">29:24 </char><char style="ft" closed="false">Te Hibruwanen: igpakayew eyew igpanubad ne egkayawen.</char></note> diye te Manama. <verse number="25" style="v" />Egkataman, kua nu seeye puun kandan wey iuntud nu te karniru ne intutung diye te altar wey tutunga nu. Igpanubad seini ne egtutungen, wey meemut diye te Magbebaye ne Manama.</para>
  <para style="p">
    <verse number="26" style="v" />“Ne kua nu ka kumeng ne inggamit nu te pegpanubad ki Aarun, wey kayawa nu eyew igpanubad diye te Manama. Pegkapenga, kua nud ka kumeng su keykew e ka sika ne baad.</para>
  <para style="p">
    <verse number="27" style="v" />“Iteil nu ka bubun te karniru ne inggamit nu te pegpanubad engki Aarun wey te me anak din, wey ipanubad nu seini wey ka kumeng ne ingkayew nu. <verse number="28" style="v" />Keilangan ne igdapig seini ne baad eyew igbehey engki Aarun wey te me anak din tagse egbehey ka keet-etawan te Israil te igpanubad dan ne me ayam keureme. Baad dan sika ne egkarawat dan te ware egtamanan puun te dasag te me etew diye Magbebaye ne Manama.</para>
  <para style="p">
    <verse number="29" style="v" />“Ke egpatey e si Aarun, keilangan ne igbehey ka matulus ne me kumbale din diye me anak din ne igliwan kandin keureme. Igsaluub dan ka me kumbale te timpu ne igtunde e sikandan wey igtubad e ne me talagpanubad. <verse number="30" style="v" />Ka talagpanubad ne anak ni Aarun ne igliwan kandin te egseled-seled diye te balungbalung eyew egtrabahu diye te Matulus ne Sinabeng, keilangan ne igsaluub din ka me kumbale te pitu ne aldew.</para>
  <para style="p">
    <verse number="31" style="v" />“Kua nu ka ngalap te karniru ne inggamit nu te pegpanubad engki Aarun wey te me anak din, wey subbaa nu diye te inteil nud keddi ne baad te balungbalung.<note caller="+" style="f"><char style="fr" closed="false">29:31 </char><char style="ft" closed="false">Te Hibruwanen: matulus ne inged.</char></note> <verse number="32" style="v" />Ipakeen nu engki Aarun wey te me anak din ka ngalap, wey ka me paan diye te liyang ne intahu diye te gumawan te balungbalung. <verse number="33" style="v" />Sikandan de ka egpakakeen te inggamit te pegtunde wey pegpanubad kandan, wey kene egkaayun ka me lerew de due, su matulus sika ne egkakeen wey iyan miglinis te me sale dan. <verse number="34" style="v" />Ke egkasimahan pad ka ngalap wey ka paan su kene dan egkaamin, keilangan ne egtutungen e seini, wey kene igpakeen su matulus sika ne egkakeen.</para>
  <para style="p">
    <verse number="35" style="v" />“Himuwa nu ka pegtunde<note caller="+" style="f"><char style="fr" closed="false">29:35 </char><char style="ft" closed="false">Te Hibruwanen: hipenua nu ka belad dan.</char></note> engki Aarun wey te me anak din te pitu ne aldew sumale te insuhu ku keykew. <verse number="36" style="v" />Tagse aldew panubad ka te turu ne baka eyew te peglinis te me sale dan wey te altar. Itisi nu man-e ka altar te inteil ne lana eyew egmatulus. <verse number="37" style="v" />Kene ka sanggel ka egpanubad taman te pitu ne aldew eyew egmalinis ka altar wey egmatulus. Egkataman, egmatulus e ne subla ka altar, wey egmatulus degma ka langun ne egpakaragket te altar.</para>
  <para style="s">Ka dasag tagse aldew</para>
  <para style="r">(Num. 28:1-8)</para>
  <para style="p">
    <verse number="38" style="v" />“Seini ipanubad nu diye te altar te tagse aldew, daruwa ne nati te karniru ne senge tuig e. <verse number="39" style="v" />Ipanubad nu te maselem ka sabeka ne karniru, ne ka dangeb, ipanubad nu te maapun. <verse number="40" style="v" />Sewuhi nu ka sabeka ne karniru te tatelu ne salmun<note caller="+" style="f"><char style="fr" closed="false">29:40 </char><char style="ft" closed="false">Te Hibruwanen: senge baad te sapulu.</char></note> ne harina ne amana ne meupiya wey tatelu ne salmun ne mentika te ingkeles ne ulibu. Lagkesi nu degma te egdasag te inumen ne tatelu ne salmun ne binu. <verse number="41" style="v" />Te pegpanubad nu te maapun te dangeb ne karniru, parumeyi nu red degma te harina wey inumen iling te pegpanubad nu te maselem. Egkatutung seini wey meemut diye te Magbebaye ne Manama. <verse number="42" style="v" />Keilangan ne layun kew egpanubad te egtutungen ne dasag minsan ka me kabuhalan niyu keureme. Diye kew panubad te tangkaan te Manama, diye te gumawan te balungbalung, wey egtemuwen ku sikaniyu diye wey egpakiglalag a keykew. <verse number="43" style="v" />Egtemuwen ku ka keet-etawan te Israil diye, wey egmatulus seini pinaahi te katelesan ku. <verse number="44" style="v" />Egmatulusen ku ka balungbalung wey ka altar, wey egmatulusen ku degma si Aarun wey ka me anak din eyew egkeyimu ne me talagpanubad keddi. <verse number="45" style="v" />Eglemung a eg-ugpe te keet-etawan te Israil wey Manama ad nikandan. <verse number="46" style="v" />Ne egkanengnengan dan iya ne sikeddiey ka Magbebaye ne Manama ran ne iyan mig-angey kandan puun te Ihiptu eyew egpakalemung a kandan eg-ugpe. Sikeddiey ka Magbebaye ne Manama ran.</para>
  <chapter number="30" style="c" />
  <para style="s">Ka altar ne egtutungen te insinsu</para>
  <para style="r">(Iks. 37:25-28)</para>
  <para style="p">
    <verse number="1" style="v" />“Himu ka te altar puun te kayu ne akasya eyew egtutungan te insinsu. <verse number="2" style="v" />Keilangan ne senge manniku ka kalayat wey ka kaluag te altar eyew egpekegsig-ang, wey daruwa ne manniku ka katikang. Ne himuwi nu man-e te hep-at ne sungey wey itangen nu diye te altar. <verse number="3" style="v" />Empeta nu naa seini buliti te malehet ne bulawan, ka ampew, ka kakiliran, ka me sungey, wey linguta nu te egdayan-dayan te bulawan. <verse number="4" style="v" />Himu ka te daruwa ne sising ne bulawan wey italinga nu diye te diralem te indayan-dayan ne bulawan eyew due eglugluhan te me dullug ke eg-uyanen e seini. <verse number="5" style="v" />Daruwa ne dullug ne akasya himuwa nu ne igyayung wey buliti nu te bulawan. <verse number="6" style="v" />Itahu nu seini se altar diye te tangkaan te kurtina ne mig-elet te Tahuanan te Kasabutan wey te supe te tahuanan. Duen e naa iya egpakigtemu keykew.</para>
  <para style="p">
    <verse number="7" style="v" />“Keilangan ne egtutung si Aarun te meemut ne insinsu diye te altar te tagse maselem te timpu ne eg-ay-ayaran din ka sulu. <verse number="8" style="v" />Ne emun ke eg-adamen din e man-e ka sulu te egkasagkup, keilangan ne egtutung man-e sikandin te insinsu diye te tangkaan te Magbebaye ne Manama. Ne ipabulus niyu naa seini peendiye te me kabuhalan niyu keureme. <verse number="9" style="v" />Kene kew tutung te kene ne eleg ne insinsu, wey kene niyu seini tutungi te minsan nekey ne igpanubad niyu ne me ayam wey egkakeen. Ne kene kew man-e itis dutu te inumen ne igpanubad niyu. <verse number="10" style="v" />Keilangan ne egpalangesaan ni Aarun ka me sungey te altar tagse tuig puun te impanubad din ne me ayam eyew te peglinis te sale me etew. Keilangan ne eggimuwen niyu seini layun te tagse tuig minsan ka me kabuhalan niyu keureme, su sika ka subla ne matulus ne altar te Magbebaye ne Manama.”</para>
  <para style="s">Ka buhis te balungbalung</para>
  <para style="p">
    <verse number="11" style="v" />Ne migkahiyan te Magbebaye ne Manama si Muwisis, <verse number="12" style="v" />“Emun ke egseelen nud ka keet-etawan te Israil ke pile e langun, pabehaya nu diye te Manama seeye se egkaseel e te iglekat te umul ran eyew kene sikandan egkakita te mareet te pegseel nu kandan. ALT: Emun ke egsinsusen nud ka keet-etawan te Israil, keilangan ne pabehaya nu sikandan langun diye te Magbebaye ne Manama te bayad ne iglekat te umul ran te pegparihistru ran, su eyew kene sikandan egkakita te mareet ke egkarihistru e sikandan. <verse number="13" style="v" /><note caller="-" style="x"><char style="xo" closed="false">30:13: </char><char style="xt" closed="false">Iks 38:25-26; Mat 17:24.</char></note> Iyan nu ipabehey te seeye se egkaseel e ka senge tipak<note caller="+" style="f"><char style="fr" closed="false">30:13 </char><char style="ft" closed="false">Te Hibruwanen: liware te sikil.</char></note> te pelata eyew igdasag dan te Manama. Egtimbangen seini diye te eleg ne timbangan ne egngaranan te sikil.<note caller="+" style="f"><char style="fr" closed="false">30:13 </char><char style="ft" closed="false">Te Hibruwanen: sikil te balungbalung. Ka sabeka ne sikil, daruwa ne pulu (20) ne gira.</char></note> <verse number="14" style="v" />Seeye se naseel e ne migdaruwa ne pulu (20) e wey subla ka idad, pabehaya nu sikandan langun te igdasag dan te Manama. <verse number="15" style="v" />Ka meyaman, keilangan ne kene egbehey te subla, wey ka egkaayu-ayu, keilangan ne kene egkakulangan ka igbehey rin. Senge tipak de iya te pelata<note caller="+" style="f"><char style="fr" closed="false">30:15 </char><char style="ft" closed="false">Te Hibruwanen: liware te sikil.</char></note> ka igbehey ran te Manama eyew te peglekat te umul ran. <verse number="16" style="v" />Dawata nu ka pelata puun te keet-etawan te Israil, wey gamita nu te minsan nekey ne eggimuwen diye te balungbalung.<note caller="+" style="f"><char style="fr" closed="false">30:16 </char><char style="ft" closed="false">Te Hibruwanen: balungbalung ne temuwanan.</char></note> Puun due, egkasuman-suman ka me etew diye te tangkaan te Manama, ne eyew egkalekat dan<note caller="+" style="f"><char style="fr" closed="false">30:16 </char><char style="ft" closed="false">Te Hibruwanen: niyu.</char></note> ka umul ran.”</para>
  <para style="s">Ka pelenggana ne lu-luanan</para>
  <para style="p">
    <verse number="17" style="v" />Ne migkahiyan te Magbebaye ne Manama si Muwisis, <verse number="18" style="v" /><note caller="-" style="x"><char style="xo" closed="false">30:18: </char><char style="xt" closed="false">Iks 38:8.</char></note> “Himu ka te pelenggana wey te papinnuuwan ne egpuun te burunsi eyew eggimuwen ne lu-luanan. Tahui nu seini te weyig wey diye nu itahu te elat-elat te balungbalung<note caller="+" style="f"><char style="fr" closed="false">30:18 </char><char style="ft" closed="false">Te Hibruwanen: balungbalung ne temuwanan.</char></note> wey te altar. <verse number="19" style="v" />Due egpanlu-lu si Aarun wey ka me anak din te me belad dan wey te me paa ran. <verse number="20" style="v" />Keilangan ne egpanlu-lu pad sikandan te kene pad egseled diye te balungbalung wey egparani te altar eyew egtrabahu wey egtutung te igpanubad te Magbebaye ne Manama. Ke kene sikandan egpanlu-lu, egpatey sikandan. <verse number="21" style="v" />Sikan naa, keilangan ne eglu-luan dan iya ka me belad dan eyew kene sikandan egpatey. Keilangan ne eggimuwen seini ne tulumanen enni Aarun te me kabuhalan din te ware egtamanan.”</para>
  <para style="s">Ka lana ne igbaluhu</para>
  <para style="p">
    <verse number="22" style="v" />
    <note caller="-" style="x">
      <char style="xo" closed="false">30:22-38: </char>
      <char style="xt" closed="false">Iks 37:29.</char>
    </note> Ne migkahiyan te Magbebaye ne Manama si Muwisis, <verse number="23" style="v" />“Kuwa ka te subla ne meupiya ne me leggu: hen-em ne kilu te meemut ne mira, tatelu ne kilu te meemut ne sinamun, wey tatelu ne kilu ne sukal,<note caller="+" style="f"><char style="fr" closed="false">30:23 </char><char style="ft" closed="false">Te Hibruwanen: 500 sikil te egtulayas ne mira, 250 te meemut ne sinamun, 250 te meemut ne tire.</char></note> <verse number="24" style="v" />wey hen-em ne kilu ne kasiya, wey hep-at ne kilu ne lana te ulibu. Egtimbangen seini diye te eleg ne timbangan ne egngaranan te sikil. <verse number="25" style="v" />Ne megsewuha nu seini langun eyew egpekeyimu ka te matulus ne lana ne igbaluhu, wey ay-ayari nu te eggimu iling te talaggimu te peemut. <verse number="26" style="v" />Baluhuwi nu naa kayi ka balungbalung, ka Tahuanan te Kasabutan, <verse number="27" style="v" />ka lamisa wey ka langun ne kasangkapan te lamisa, ka tahuanan te sulu wey ka langun ne kasangkapan te sulu, wey ka altar ne egtutungan te insinsu. <verse number="28" style="v" />Ilagkes nu degma te egbaluhu ka altar ne egtutungan te igmanubad, wey ka langun ne kasangkapan te altar, wey ka pelenggana wey papinnuuwan kayi. <verse number="29" style="v" />Ipanubad nu sika langun eyew egkeyimu ne amana ne matulus. Ne ka minsan nekey ne egparagket dutu, egmatulus e degma.</para>
  <para style="p">
    <verse number="30" style="v" />“Ne baluhuwi nu degma si Aarun wey ka me anak din wey ipanubad nu sikandan eyew egkeyimu sikandan ne me talagpanubad keddi. <verse number="31" style="v" />Ne nangeni nu ka keet-etawan te Israil, ‘Seini ka matulus ne lana ne igteil niyu te Manama minsan te me kabuhalan niyu keureme. <verse number="32" style="v" />Kene niyu seini ibaluhu te minsan hentew re due, wey kene niyu ilingi te eggimu su matulus seini ne lana wey ilaa niyu ne matulus. <verse number="33" style="v" />Ka minsan hentew ne eg-iling kayi, wey egbaluhu te lerew de due ne etew, kenad e eg-ileen ne sakup pad te keet-etewan ku.’ ”<note caller="+" style="f"><char style="fr" closed="false">30:33 </char><char style="ft" closed="false">Te Hibruwanen: egtamperen e puun te keet-etawan din.</char></note></para>
  <para style="s">Ka insinsu</para>
  <para style="p">
    <verse number="34" style="v" />Ne migkahiyan te Mabebaye ne Manama si Muwisis, “Kuwa ka te meemut ne me leggu wey pegsewuha nu: istakti, unika, galbanu, wey meemut ne insinsu. Peg-ilinga nu ka kasulug te me leggu. <verse number="35" style="v" />Himuwa nu naa seeye ne insinsu wey ay-ayari nu te eggimu iling te talaggimu te peemut. Sewuhi nu seini te asin eyew meupiya wey matulus. <verse number="36" style="v" />Lupeta nu ka duma wey ibukbuk nu diye te tangkaan te Tahuanan te Kasabutan ne diye te balungbalung ne temuwanan ku keykew. Keilangan ne eg-isipen niyu langun ne matulus seini ne insinsu. <verse number="37" style="v" />Kene niyu ilingi seini te eggimu eyew eggamiten niyu, su iteil niyu ne matulus diye te Magbebaye ne Manama. <verse number="38" style="v" />Ka minsan hentew ne eg-iling kayi eyew igpeemut din, kenad e eg-ileen ne sakup pad te keet-etewan ku.”<note caller="+" style="f"><char style="fr" closed="false">30:33 </char><char style="ft" closed="false">Te Hibruwanen: egtamperen e puun te keet-etawan din.</char></note></para>
  <chapter number="31" style="c" />
  <para style="s">Si Bisalil wey si Uhuliab</para>
  <para style="r">(Iks. 35:30-36:1)</para>
  <para style="p">
    <verse number="1" style="v" />Ne migkahiyan te Magbebaye ne Manama si Muwisis, <verse number="2" style="v" />“Pammineg ka. In-alam ku si Bisalil ne anak ni Uri wey apu ni Hur, ne egpuun te tribu ni Huda. <verse number="3" style="v" />Innipenu ku sikandin te Panisingan ku wey imbehayan ku sikandin te katuenan wey katagseb, wey egkateu sikandin te langun ne kapandayan. <verse number="4" style="v" />Sikandin ka eggimu te me meupiya ne kapandayan ne bulawan, pelata, wey burunsi. <verse number="5" style="v" />Sikandin man-e ka egliplip te igdayan-dayan ne me batu, wey eggeli te me kayu, wey eggimu te langun ne kapandayan. <verse number="6" style="v" />Ne in-alam ku degma si Uhuliab ne anak ni Ahisamak ne egpuun te tribu ni Dan eyew egbulig ki Bisalil. Imbehayan ku degma sikandin te katuenan te langun ne kapandayan<note caller="+" style="f"><char style="fr" closed="false">31:6 </char><char style="ft" closed="false">Te Hibruwanen: diye te pusung te langun ne mangateu te pusung.</char></note> eyew egkeyimu ran ka langun ne insuhu ku keykew. <verse number="7" style="v" />Ipeyimu nu kandan ka balungbalung,<note caller="+" style="f"><char style="fr" closed="false">31:7 </char><char style="ft" closed="false">Te Hibruwanen: balungbalung ne timuwanan.</char></note> ka Tahuanan te Kasabutan wey ka supe,<note caller="+" style="f"><char style="fr" closed="false">31:7 </char><char style="ft" closed="false">Te Hibruwanen: pinnuuwan te himenew.</char></note> ka langun ne kasangkapan te balungbalung, <verse number="8" style="v" />ka lamisa wey ka me kasangkapan te lamisa, ka bulawan ne tahuanan te sulu wey ka me kasangkapan te sulu, ka altar te insinsu, <verse number="9" style="v" />ka altar ne egtutungan te igpanubad wey ka langun ne kasangkapan te altar, ka pelenggana ne lu-luanan wey ka egpapinnuuwan te pelenggana, <verse number="10" style="v" />ka mateles ne me kumbale te me talagpanubad, ka matulus ne me kumbale ni Aarun wey te me anak din ne me talagpanubad ne igsaluub dan ke egtrabahu e sikandan, <verse number="11" style="v" />ka igbaluhu ne lana, wey ka meemut ne insinsu para te Matulus ne Sinabeng. Keilangan ne eggimuwen dan seini langun sumale te insuhu ku keykew.”</para>
  <para style="s">Ka Aldew te Peggimeley</para>
  <para style="p">
    <verse number="12" style="v" />Ne migkahiyan te Magbebaye ne Manama si Muwisis, <verse number="13" style="v" />“Nangeni nu ka keet-etawan te Israil te keilangan ne egtantanuran dan ka Aldew ku te Peggimeley su sika ka tuus te kasabutan ku kaniyu peendiye te me kabuhalan niyu keureme. Puun due, egkanengnengan niyu ne sikeddiey ka Magbebaye ne Manama ne iyan egmatulus kaniyu. <verse number="14" style="v" />Tantanuri niyu ka Aldew te Peggimeley su matulus seini diye te kaniyu. Eggimatayan seeye se eg-apul,<note caller="+" style="f"><char style="fr" closed="false">31:14 </char><char style="ft" closed="false">Te Hibruwanen: eglindit.</char></note> wey kenad e eg-ileen ne sakup pad te keet-etewan ku<note caller="+" style="f"><char style="fr" closed="false">30:33 </char><char style="ft" closed="false">Te Hibruwanen: egtamperen e puun te keet-etawan din.</char></note> seeye se egtrabahu te Aldew te Peggimeley. <verse number="15" style="v" /><note caller="-" style="x"><char style="xo" closed="false">31:15: </char><char style="xt" closed="false">Iks 20:8-11; 23:12; 34:21; 35:2; Lib 23:3; Diy 5:12-14.</char></note> Due hen-em niyu ne aldew eyew egtrabahu, piru ka igkapitu ne aldew iyan seini ka Aldew te Peggimeley, su matulus seini diye te Manama. Eggimatayan seeye se egtrabahu te sika ne aldew. <verse number="16" style="v" />Keilangan ne egtantanuran te keet-etawan te Israil ka Aldew te Peggimeley wey kene eg-apulen minsan te me kabuhalan dan. Tulumanen<note caller="+" style="f"><char style="fr" closed="false">31:16 </char><char style="ft" closed="false">Te Hibruwanen: kasabutan.</char></note> dan seini te ware egtamanan. <verse number="17" style="v" /><note caller="-" style="x"><char style="xo" closed="false">31:17: </char><char style="xt" closed="false">Iks 20:11.</char></note> Sika ka tuus te kasabutan ku kaniyu te ware egtamanan, su innimu ku ka langit wey ka tane te hen-em ne aldew, wey te igkapitu ne aldew, migpeeneng-eneng a wey miggimeley a.”</para>
  <para style="p">
    <verse number="18" style="v" />Te neimpusan e lalahi te Manama si Muwisis diye te Bubungan te Sinay, imbehey rin e kandin ka daruwa ne malumpayag ne batu ne insulatan din te kasabutan.<note caller="+" style="f"><char style="fr" closed="false">31:18 </char><char style="ft" closed="false">Te Hibruwanen: imbehey rin ka daruwa ne batu te kasabutan ne insulat din te kemel din.</char></note></para>
  <chapter number="32" style="c" />
  <para style="s">Ka larawan te nati te baka ne bulawan</para>
  <para style="r">(Diy. 9:6-29)</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">32:1: </char>
      <char style="xt" closed="false">Him 7:40.</char>
    </note> Pegkasahimanu te me etew ne mananey nakatupang si Muwisis puun te bubungan, miglibulung e sikandan diye ki Aarun wey migkahi, “Ne kun la, himuwi key te manama ne egpangulu kanta. Ware kid e nakanengneng ke namenu e si Muwisis, ka etew ne migpaawe kanta puun te Ihiptu.”</para>
  <para style="p">
    <verse number="2" style="v" />Ne migkahiyan sikandan ni Aarun, “Pangua niyu ka me eritis ne bulawan te me asawa niyu wey te me anak niyu wey uyana niyu kayi te keddi.” <verse number="3" style="v" />Purisu impanguwa te langun ne etew ka me eritis dan ne bulawan wey impanguyan dan diye te ki Aarun. <verse number="4" style="v" /><note caller="-" style="x"><char style="xo" closed="false">32:4: </char><char style="xt" closed="false">1Har 12:28; Him 7:41.</char></note> Ne inkuwa ni Aarun ka imbehey ran ne me bulawan, wey inleney rin e wey innimu rin e ne larawan te nati te baka. Pegkakita dutu te me etew, migkahi sikandan, “Sein e ka manama ta te keet-etawan te Israil ne iyan mig-uyan<note caller="+" style="f"><char style="fr" closed="false">32:4 </char><char style="ft" closed="false">Te Hibruwanen: migpatakereg.</char></note> kanta kayi puun te Ihiptu!”</para>
  <para style="p">
    <verse number="5" style="v" />Ne dutu, migpangimu e si Aarun te altar diye te egkatangkaan te baka wey impanengneng din ka me etew te migkahi, “Egsahakeen ki kaaselem eyew te pegbantug te Magbebaye ne Manama.” <verse number="6" style="v" /><note caller="-" style="x"><char style="xo" closed="false">32:6: </char><char style="xt" closed="false">1Kur 10:7.</char></note> Pegkapawe, migselem-selem sikandan nangimata wey migtutung te igpanubad ne egtutungen wey migbehey man-e te me dasag eyew due keupianan dan. Nataman, naminnuu e sikandan wey nangekeen, nangiinum, wey nanesayew te mekeyilew-hilew<note caller="+" style="f"><char style="fr" closed="false">32:6 </char><char style="ft" closed="false">Te Hibruwanen: migsasindeg eyew egkelag.</char></note> naan de iya.</para>
  <para style="p">
    <verse number="7" style="v" />Ne migkahiyan te Magbebaye ne Manama si Muwisis, “Gaan-gaan ka tupang su migdeet-deet ka keet-etawan nu ne in-uyan nu puun te Ihiptu. <verse number="8" style="v" />Mahaan de sikandan migsuwey te igkeupii ku ne eg-ikulen<note caller="+" style="f"><char style="fr" closed="false">32:8 </char><char style="ft" closed="false">Te Hibruwanen: te dalan ne insuhu ku kandan.</char></note> dan. Miggimu sikandan te larawan te nati te baka wey insimba ran seini wey impanubaran dan. Migkahi pad sikandan, ‘Sein e ka manama ta te keet-etawan te Israil ne iyan mig-uyan kanta kayi puun te Ihiptu!’ <verse number="9" style="v" />Nakita ku ne makehal iya se me ulu<note caller="+" style="f"><char style="fr" closed="false">32:9 </char><char style="ft" closed="false">Te Hibruwanen: lieg.</char></note> te seini ne me etew. <verse number="10" style="v" />Purisu balahara a kuntee eyew egkaneem-neem<note caller="+" style="f"><char style="fr" closed="false">32:10 </char><char style="ft" closed="false">Te Hibruwanen: egkatutung dan te langet ku.</char></note> dan ka egpangebel-ebel ne langet ku kandan wey egkahule sikandan egpatey. Ne sikeykew mule, eggimuwen ku ne dakel ne nasud ka me kabuhalan nu.” <verse number="11" style="v" /><note caller="-" style="x"><char style="xo" closed="false">32:11-14: </char><char style="xt" closed="false">Num 14:13-19.</char></note> Piru migpeyid-u-hid-u si Muwisis te Magbebaye ne Manama rin wey migkahi, “Manama, in-uyan nu kayi ka keet-etawan nu puun te Ihiptu pinaahi te karesen wey dakel ne geem nu. Ne kuntee mania te amana ka egkabelu-belu kandan wey egpangebel-ebel e ka langet nu? <verse number="12" style="v" />Kema ke egpakakahi nasi ka me matig-Ihiptu te impaawe nu sikandan eyew egdereetan, wey in-uyan nu sikandan diye te kabubunganan eyew egpangimatayan wey eyew egkahule e sikandan kayi te inged. Kene nud e ubag ipabulus ka pegdereet te keet-etawan nu puun te egpangebel-ebel ne langet nu. <verse number="13" style="v" /><note caller="-" style="x"><char style="xo" closed="false">32:13: </char><char style="xt" closed="false">Hin 22:16-17; Hin 17:8.</char></note> Sumsumana nu ka me suluhuanen nu ne ensi Abraham, Isaak, Hakub ne insaaran nu te pegkahi nu, ‘Egpamasalihen ku ka me kabuhalan niyu iling kasalig te me bituen diye te langit. Igbehey ku diye te me kabuhalan niyu ka langun ne tane ne insaad ku wey sikandan e ka egpakakamuney te ware egtamanan.’ ” <verse number="14" style="v" />Purisu warad e ipabulus te Magbebaye ne Manama ka ingkahi rin ne pegdereet te keet-etawan din.</para>
  <para style="p">
    <verse number="15" style="v" />Ne mig-ayun e migpatupang si Muwisis te bubungan ne mig-uyan te daruwa ne malumpayag ne batu ne nekeglimang ka sulat. <verse number="16" style="v" />Ka Manama ka miggimu te daruwa ne malumpayag ne batu, wey sikandin ded iya man-e ka migsulat te nakasulat diye te me batu. Intulis din de ka insulat diye te me batu. <verse number="17" style="v" />Te mariyu pad sikandan, narineg e ni Huswi ka me etew ne egmanguluyi wey migkahiyan din si Muwisis, “Hendue te egkasamuk sikandan diye te kampu su mahulub amana.” <verse number="18" style="v" />Ne migtabak si Muwisis, “Ware de due ne. Ware sikandan migmanguleyi puun te kahale te pegpanalu ran wey ke migpandalawit naa te pegkareeg ran. Ka kahulub ne egkarineg ku, laheng te peg-ulahing.” <verse number="19" style="v" />Te egpakarani-rani e ensi Muwisis te kampu, nakita rin ka larawan te nati te baka wey ka me etew ne migsesayew. Sikan de iya, nabelu e sikandin wey nangebel-ebel e ka langet din, wey imbantulang din e ka malumpayag ne me batu ne in-uyan din, wey napese e diye te pabunsuran te bubungan. <verse number="20" style="v" />Ne ingkuwa rin ka larawan te nati te baka ne innimu ran wey insilaban din e. Inlupet din seini wey imbukbuk din diye te weyig wey impeinum din e dutu ka keet-etawan te Israil.</para>
  <para style="p">
    <verse number="21" style="v" />Ne migkahiyan din si Aarun, “Immenu kaa te me etew, mania te impababaan nu sikandan te makaalat-halat ne sale?” <verse number="22" style="v" />Migtabak si Aarun, “Kene ke re ubag kabelu, ahalen ku. Nakanengneng kad en iya te amana egkeupian ne eggimu te mareet ka seini ne me etew. <verse number="23" style="v" />Migkahiyan a nikandan, ‘Himuwi key te manama ne egpangulu kanta. Ware kid nakanengneng ke namenu e si Muwisis, ka etew ne mig-uyan kanta kayi puun te Ihiptu.’ <verse number="24" style="v" />Ne ingkahiyan kud iya sikandan, ‘Hentew seeye se due bulawan, uyana niyu kayi te keddi.’ Sikan naa ka imbehey ran e keddi ka me bulawan dan, wey insubuk kud e diye te hapuy taman te neyimu e ne larawan te nati te baka.”</para>
  <para style="p">
    <verse number="25" style="v" />Nakita ni Muwisis ne imbalahad de ni Aarun ka me etew ne egmakeiran e, wey ware din sapari sikandan ka egkengeungel e diye te tangkaan te kuntere me dan. <verse number="26" style="v" />Purisu migsasindeg si Muwisis diye te gumawan te kampu wey migpanguleyi ne miggenendue, “Ka egdapig te Magbebaye ne Manama egparani keddi!” Ne migparani kandin ka langun ne kabuhalan ni Libi. <verse number="27" style="v" />Ne migkahiyan din sikandan, “Seini ka ingkahi te Manama te Israil, ‘Ka tagse sabeka kaniyu keilangan ne egsiniket te kampilan wey empeta niyu te egleug-leug ka kampu wey pangimatayi niyu ka langun ne me suled niyu, me duma niyu, wey me sumbaley niyu.’ ” <verse number="28" style="v" />Ne intuman te me kabuhalan ni Libi ka insuhu ni Muwisis, wey nekeyimatey sikandan te me tatelu ne libu ne etew te seeye ne aldew. <verse number="29" style="v" />Ne ingkahiyan ni Muwisis ka me kabuhalan ni Libi, “Intunde<note caller="+" style="f"><char style="fr" closed="false">32:29 </char><char style="ft" closed="false">Te Hibruwanen: hipenua niyu ka belad niyu.</char></note> kew kuntee ne aldew eyew egpamakey te Magbebaye ne Manama su migtuman kew te impeyimu rin. Impangimatayan niyu ka me anak niyu, wey ka me suled niyu eyew egpanalanginan kew nikandin kuntee ne aldew.”</para>
  <para style="p">
    <verse number="30" style="v" />Pegkapawe, ingkahiyan ni Muwisis ka me etew, “Dakel amana ka sale niyu, piru kuntee egtakereg a diye te bubungan su egliberan ku ka Magbebaye ne Manama, su kema ke egkapehes ku red sikandin wey egkabennalan ded ne egpasayluwen kew te me sale niyu.” <verse number="31" style="v" />Seeye naa, miglibed e si Muwisis diye te Manama wey migkahi, “Pasayluwa nu re ubag ka me etew. Amana ne dakel ka sale ne neyimu ran su miggimu sikandan te diyus-diyus ne bulawan. <verse number="32" style="v" /><note caller="-" style="x"><char style="xo" closed="false">32:32: </char><char style="xt" closed="false">Sal 69:28; Imp 3:5.</char></note> Ne kuntee, pasayluwa nud ubag sikandan te me sale dan. Ke kene nu sikandan egpasayluwen, awaa nud ka ngaran ku due te libru ne insulatan nu.” <verse number="33" style="v" />Piru migkahiyan te Manama si Muwisis, “Ka nakasale de keddi ka eg-aween ku se ngaran kayi te libru ku. <verse number="34" style="v" />Purisu hipanew kad wey dumaa nu ka me etew diye te inged ne ingkahi ku keykew. Na, eggun-a keykew ka panalihan ku. Piru te timpu ne egleuy a kandan, egdusaan ku iya sikandan tenged te me sale dan.”</para>
  <para style="p">
    <verse number="35" style="v" />Nataman, impareralu te Manama ka me etew tenged te larawan te nati te baka ne impeyimu ran ki Aarun.</para>
  <chapter number="33" style="c" />
  <para style="s">Ka pegpaawe te Manama kandan diye te Sinay</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">33:1: a </char>
      <char style="xt" closed="false">Hin 12:7; </char>
      <char style="xo" closed="false">b </char>
      <char style="xt" closed="false">Hin 26:3; </char>
      <char style="xo" closed="false">c </char>
      <char style="xt" closed="false">Hin 28:13.</char>
    </note> Migkahiyan te Magbebaye ne Manama si Muwisis, “Awe kad due wey dumaa nu ka me etew ne in-uyan nu kayi puun te Ihiptu, wey hendiye kew te inged ne insaad ku engki Abraham, Isaak, wey Hakub. Migkahiyan ku sikandan dengan, ‘Igbehey ku seini ne tane diye te me kabuhalan niyu.’ <verse number="2" style="v" />Egsuhu a te panalihan ne iyan eggun-a keykew, wey egdelrelen ku ka me Kanaanen, ka me Amurihanen, ka me Hitihanen, ka me Pirisihanen, wey ka me Hibusihanen. <verse number="3" style="v" />Takereg kew diye te meupiya ne tane wey dakel se eg-uma,<note caller="+" style="f"><char style="fr" closed="false">33:3 </char><char style="ft" closed="false">Te Hibruwanen: tane ne egtulayasan te gatas wey teneb.</char></note> piru kena a egduma kaniyu, su me makehal ka ulu<note caller="+" style="f"><char style="fr" closed="false">33:3 </char><char style="ft" closed="false">Te Hibruwanen: migkeleg se lieg.</char></note> niyu wey kema ke kene ku sikaniyu egkeul-ulungan te egdusa diye te deralanen.”</para>
  <para style="p">
    <verse number="4" style="v" />Miglungku ka me etew te pegkarineg dan te mareet ne guhuren te Manama, wey ware sikandan miggimmimasad. <verse number="5" style="v" />Su migkahiyan te Magbebaye ne Manama si Muwisis, “Kahii nu ka keet-etawan te Israil, ‘Makehal iya ka me ulu niyu ne me etew. Ne emun ke egdumaan ku sikaniyu minsan dagdahew re, kene ku iya sikaniyu egkeul-ulungan te egdusa. Na, luunga niyu ka immanaluub niyu ne me dayan-dayan te lawa eyew igpalene-lene kud ke nekey ka eggimuwen ku kaniyu.’ ” <verse number="6" style="v" />Purisu warad miggimmimasad ka keet-etawan te Israil puun te pegligkat dan diye te Bubungan te Hurib.</para>
  <para style="s">Ka balungbalung ne temuwanan</para>
  <para style="p">
    <verse number="7" style="v" />Nabatasan e ni Muwisis ne eg-uy-uyanen din ka balungbalung wey diye igpasasindeg te madmariyu te kampu wey ingngaranan din seini te Balungbalung ne Temuwanan. Ka minsan hentew ne egkeupian ne egpanginginse te Magbebaye ne Manama, eggendiye de te balungbalung. <verse number="8" style="v" />Emun eggendiyad e si Muwisis te balungbalung, egmanasindeg ka langun ne etew diye te me balungbalung dan wey egtengtengan dan sikandin taman te egpakaseled e diye te balungbalung. <verse number="9" style="v" />Ke egpakaseled e si Muwisis te balungbalung, eglene ka hendue te sungkaleg ne gapun wey diye eglenged te gumawan te balungbalung, wey egpakiglalag e ka Manama ki Muwisis. <verse number="10" style="v" />Ne emun ke egkakite e te langun ne etew ka hendue te sungkaleg ne gapun diye te gumawan te balungbalung, egmanasindeg e sikandan wey egsimba diye te gumawan te me balungbalung dan. <verse number="11" style="v" />Egpatangkeey iya si Muwisis te Magbebaye ne Manama ka egpalalahey iling te talag-alukuy. Pegkapenga, eglibed e si Muwisis diye te kampu, piru egpalunggehaat de diye te balungbalung ka suluhuanen din ne si Huswi ne anak ni Nun.</para>
  <para style="s">Nakita ni Muwisis ka katelesan te Magbebaye</para>
  <para style="p">
    <verse number="12" style="v" />Ne migkahiyan ni Muwisis ka Magbebaye ne Manama, “Malehet iya ne ingkahiyan a nikeykew ne egpangulu te seini ne me etew ka eggipanew, piru wara a nikeykew nangeni ke hentew ka igparuma nu keddiey. Ne migkahi ke pad iya man-e te neilaan a iya nikeykew wey ingkatelesi a nikeykew.<note caller="+" style="f"><char style="fr" closed="false">33:12 </char><char style="ft" closed="false">Te Hibruwanen: nanengnengan ku sikeykew te ngaran nu wey nakakita te bulig te mata ku.</char></note> <verse number="13" style="v" />Purisu ke malehet ne ingkatelesi a nikeykew, nangeni a ubag nikeykew te me planu nu eyew egpekeila a keykew, wey eyew igkatelesi e pad nikeykew. Sumsumana nu degma ne keet-etawan nu ka seini ne tribu.”<note caller="+" style="f"><char style="fr" closed="false">33:13 </char><char style="ft" closed="false">Te Hibruwanen: nasud.</char></note></para>
  <para style="p">
    <verse number="14" style="v" />Ne migkahi ka Manama, “Egdumaan ku sikeykew wey egpeyimmelayen.”</para>
  <para style="p">
    <verse number="15" style="v" />Ne migkahi si Muwisis, “Kene key paawaa te seini ne inged ke kene ka egduma kanami. <verse number="16" style="v" />Menuwen naa te egnengneng ke ingkatelesi a nikeykew wey ka keet-etawan nu ke kene key egdumaan nikeykew? Menuwen ney man-e te eg-ila ne kene key ne iling te duma ne keet-etawan kayi te inged ke kene key egdumaan nikeykew?”</para>
  <para style="p">
    <verse number="17" style="v" />Ne migkahiyan te Magbebaye ne Manama si Muwisis, “Eggimuwen ku iya ka inlalag nu su ingkatelesi ku sikeykew wey neilaan ku sikeykew.”</para>
  <para style="p">
    <verse number="18" style="v" />Ne migkahi si Muwisis, “Papitawa a ubag nikeykew te katelesan nu.”</para>
  <para style="p">
    <verse number="19" style="v" />
    <note caller="-" style="x">
      <char style="xo" closed="false">33:19: </char>
      <char style="xt" closed="false">Rum 9:15.</char>
    </note> Ne migkahi ka Manama, “Igpakita ku keykew ka langun ne keupiya ku wey ignangen ku keykew ka ngaran ku ne iyan ka Magbebaye ne Manama. Ne igkeyid-u ku seeye se igkeyid-u ku, wey igkalulunu ku seeye se igkalulunu ku.” <verse number="20" style="v" />Ne migkahi pad sikandin, “Piru kene ka egpakakita te ulaula ku, su egpatey ka etew ne egpakakita keddi. <verse number="21" style="v" />Pitew ka, due batu seini te lenged ku ne egkasasindehan nu. <verse number="22" style="v" />Te sasangan ne eglihad ka katelesan ku, igtahu ku sikeykew diye te lungag te batu wey egbunbunan ku sikeykew te belad ku taman te egpakalihad ad e. <verse number="23" style="v" />Egkataman, eg-aween kud e ka belad ku wey egkakita nu ka peka ku, piru kene egkaayun ne egkakita ka ulaula ku.”</para>
  <chapter number="34" style="c" />
  <para style="s">Ka iyam ne malumpayag ne batu</para>
  <para style="r">(Diy. 10:1-5)</para>
  <para style="p">
    <verse number="1" style="v" />Ne migkahiyan te Magbebaye ne Manama si Muwisis, “Andam ka te daruwa ne malumpayag ne batu ne iling te an-anayan, su egsulatan ku te insulat ku diye te an-anayan ne me batu ne impese nu. <verse number="2" style="v" />Taggel ka kaaselem te maselem wey takereg ka te Bubungan te Sinay, wey lambaha a diye te kinaampawan te bubungan. <verse number="3" style="v" />Kene ka duruma te minsan hentew ka egtakereg, wey keilangan ne ware egkakita ne etew te minsan hendei diye te bubungan, wey ware man-e egpepanabtab te me ayam diye te lenged te bubungan.” <verse number="4" style="v" />Seeye naa, migsesapsap e si Muwisis te daruwa ne batu ne iling te an-anayan ne me batu. Te pegkapawe, migselem-selem si Muwusis mig-enew wey migtakereg e diye te Bubungan te Sinay sumale te insuhu kandin te Magbebaye ne Manama, wey in-uyan din ka daruwa ne malumpayag ne batu. <verse number="5" style="v" />Ne migpamaneug ka Manama ne narumaan te makepal ne gapun wey migdangdang ki Muwisis te migsasindeg. Ne ingngaranan din ka ngaran din ne iyan ka Magbebaye ne Manama. <verse number="6" style="v" /><note caller="-" style="x"><char style="xo" closed="false">34:6-7: </char><char style="xt" closed="false">Iks 20:5-6; Num 14:18; Diy 5:9-10; 7:9-10.</char></note> Ne diye sikandin migbaye te tangkaan ni Muwisis ne migkahi, “Sikeddiey ka Magbebaye ne Manama, ka Manama ne hiid-uwen wey hiimenawen, ka mapariralemen wey amana ne dakel se geyinawa, wey subla ne matinumanen. <verse number="7" style="v" />Impakita ku ka dakel geyinawa ku diye te libu-libu ne me etew, wey impasaylu ku ka me sale wey me seyyup dan. Piru eggukuman ku iya ka me anak dan wey ka me apu dan taman te igkatelu wey te igkeep-at ne kabuhalan dan tenged te me sale te me amey ran.”</para>
  <para style="p">
    <verse number="8" style="v" />Ne sahuhune ne miglangkeb si Muwisis diye te tane wey migsimba. <verse number="9" style="v" />Migkahi sikandin, “E Manama, ke malehet iya ne ingkatelesi a nikeykew, eghangyuen ku sikeykew ne duma ka kanami. Makehal iya amana ka me ulu<note caller="+" style="f"><char style="fr" closed="false">34:9 </char><char style="ft" closed="false">Te Hibruwanen: migkeleg se lieg.</char></note> te seini ne keet-etawan, piru pasayluwa key re ubag te me sale wey te me seyyup ney, wey dawata key red isip keet-etawan nu.”</para>
  <para style="p">
    <verse number="10" style="v" />Ne migkahiyan te Manama si Muwisis, “Eggimu a te kasabutan kaniyu. Diye te tangkaan te langun ne keet-etawan nu, eggimu a te me kein-inuwan ne ware pad nakita te minsan hendei ne inged te intiru ne kalibutan. Ne egpakakita ka langun ne etew ne miglemung keykew te amana ne kein-inuwan ne eggimuwen ku diye te kaniyu. <verse number="11" style="v" />Tumana niyu ka igsuhu ku kaniyu te seini ne aldew. Egdelrelen ku ka me Amurihanen, ka me Kanaanen, ka me Hitihanen, ka me Pirisihanen, ka me Hibihanen, wey ka me Hibusihanen. <verse number="12" style="v" />Tanud-tanud kew ne kene kew egpekeyimu te kasabutan diye te me mahinged ne egkeumaan niyu, su egpakarereet seini kaniyu iling te balatik. <verse number="13" style="v" /><note caller="-" style="x"><char style="xo" closed="false">34:13: </char><char style="xt" closed="false">Diy 16:21.</char></note> Guhusa niyu ka me altar dan, wey panempuha niyu ka dayuwan dan ne me sungkaleg, wey ka me sungkaleg te diyus-diyus dan ne si Asira. <verse number="14" style="v" />Kene kew simba te duma ne manama, su ka Magbebaye ne Manama, talikuren ne Manama.<note caller="+" style="f"><char style="fr" closed="false">34:14 </char><char style="ft" closed="false">Te Hibruwanen: talikuren ka ngaran din.</char></note> <verse number="15" style="v" />Kene kew en iya himu te kasabutan te me mahinged, su te timpu ne egsimba<note caller="+" style="f"><char style="fr" closed="false">34:15 </char><char style="ft" closed="false">Te Hibruwanen: egpamelegye te lawa.</char></note> sikandan wey egpanubad te me diyus-diyus dan, egkatintal kew ne egkeen te impanubad dan ke inninggat kew nikandan ne egtambung. <verse number="16" style="v" />Ne igmaasawa niyud ka me anak niyu te me mengebay ran wey sikan e ka egpuunan ne egkeinniyat e ka me anak niyu ne egsimba te me diyus-diyus ne egsimbeen te me asawa ran.</para>
  <para style="p">
    <verse number="17" style="v" />
    <note caller="-" style="x">
      <char style="xo" closed="false">34:17: </char>
      <char style="xt" closed="false">Iks 20:4; Lib 19:4; Diy 5:8; 27:15.</char>
    </note> “Kene kew himu te me diyus-diyus ne me putew.</para>
  <para style="p">
    <verse number="18" style="v" />
    <note caller="-" style="x">
      <char style="xo" closed="false">34:18: </char>
      <char style="xt" closed="false">Iks 12:14-20; Lib 23:6-8; Num 28:16-25.</char>
    </note> “Tantanuri niyu ka Sahakeen te Paan ne Ware Patulin wey hilutu kew. Kene niyu kalingawi ka ingkahi ku kaniyu ne egkeen te paan ne ware patulin te pitu ne aldew te bulan te Abib, su sika ka bulan ne mig-awe kew diye te Ihiptu. <verse number="19" style="v" /><note caller="-" style="x"><char style="xo" closed="false">34:19: </char><char style="xt" closed="false">Iks 13:2.</char></note> Keddiey ka langun ne panganey ne me anak te me malitan, wey ka me lukesan ne panganey te me ayam niyu. <verse number="20" style="v" /><note caller="-" style="x"><char style="xo" closed="false">34:20: </char><char style="xt" closed="false">Iks 13:13.</char></note> Piru keilangan ne eglekaten niyu te karniru ka panganey ne anak te asnu niyu, ke kene niyu seini egkalekat, bulengua niyu ka lieg te asnu. Lekata niyu degma ka langun ne panganey te me anak niyu ne me lukes. Ne kene kew parani keddiey ne ware inuyanan ne dasag.</para>
  <para style="p">
    <verse number="21" style="v" />
    <note caller="-" style="x">
      <char style="xo" closed="false">34:21: </char>
      <char style="xt" closed="false">Iks 20:9-10; 23:12; 31:15; 35:2; Lib 23:3; Diy 5:13-14.</char>
    </note> “Trabahu kew te hen-em ne aldew piru himeley kew te igkapitu ne aldew minsan pad timpu seini te ting-araru wey ke tinggaani.</para>
  <para style="p">
    <verse number="22" style="v" />
    <note caller="-" style="x">
      <char style="xo" closed="false">34:22: a </char>
      <char style="xt" closed="false">Lib 23:15-21; Num 28:26-31; </char>
      <char style="xo" closed="false">b </char>
      <char style="xt" closed="false">Lib 23:39-43.</char>
    </note> “Sahakeen kew te Pegsawit<note caller="+" style="f"><char style="fr" closed="false">34:22 </char><char style="ft" closed="false">Te Hibruwanen: Sahakeen te me simana.</char></note> niyu te an-anayan ne behas te triggu, wey sahakeen kew man-e te Pegpunpun te katamanan te leg-un.</para>
  <para style="p">
    <verse number="23" style="v" />“Ka me lukes, keilangan ne katatelu te sabeka ne leg-un egpakigkita te Magbebaye ne Manama, ka Manama te Israil. <verse number="24" style="v" />Egdeldelen ku ka me etew pariyu kaniyu wey intimulan ku ka kaluag te tane niyu, wey ware eg-ahew te tane niyu te timpu ne egpakigkita kew te Manama niyu te katatelu te sabeka ne leg-un.</para>
  <para style="p">
    <verse number="25" style="v" />
    <note caller="-" style="x">
      <char style="xo" closed="false">34:25: </char>
      <char style="xt" closed="false">Iks 12:10.</char>
    </note> “Kene niyu sewuhi ka igpanubad niyu keddi ne ayam<note caller="+" style="f"><char style="fr" closed="false">34:25 </char><char style="ft" closed="false">Te Hibruwanen: langesa te igpanubad ku.</char></note> te paan ne due patulin, wey kene niyu pasimahi ka impanubad niyu te Sahakeen te Peglihad te Manama.</para>
  <para style="p">
    <verse number="26" style="v" />
    <note caller="-" style="x">
      <char style="xo" closed="false">34:26: a </char>
      <char style="xt" closed="false">Diy 26:2; </char>
      <char style="xo" closed="false">b </char>
      <char style="xt" closed="false">Diy 14:21.</char>
    </note> “Uyana niyu diye te baley te Magbebaye ne Manama niyu ka subla ne meupiya ne behas te me pinamula niyu ne egkapupu niyu te an-anayan.</para>
  <para style="p">“Ne kene niyu hilutua ka nati te gatas te iney rin ded.”</para>
  <para style="p">
    <verse number="27" style="v" />Ne migkahiyan pad man-e si Muwisis te Manama, “Isulat nu seini se iglalag ku su seini ka eg-ikulen ku te peggimu ku te kasabutan ta wey te keet-etawan te Israil.” <verse number="28" style="v" />Ne diye si Muwisis duma te Manama te hep-at ne pulu (40) ne aldew wey hep-at ne pulu (40) ne marusilem wey ware sikandin migkeen wey mig-inum. Ne insulat te Manama<note caller="+" style="f"><char style="fr" closed="false">34:28 </char><char style="ft" closed="false">Te Hibruwanen: din.</char></note> diye te malumpayag ne me batu ka igsulat ne kasabutan ne iyan ka Sapulu ne Balaud.</para>
  <para style="p">
    <verse number="29" style="v" />
    <note caller="-" style="x">
      <char style="xo" closed="false">34:29-35: </char>
      <char style="xt" closed="false">2Kur 3:7-16.</char>
    </note> Nataman, migtupang e si Muwisis ne mig-uyan te daruwa ne malumpayag ne batu ne insulatan te Balaud. Ware sikandin nakanengneng te miglayag bes ka ulaula rin tenged te pegpakiglalag din te Manama. <verse number="30" style="v" />Te pegkakita ni Aarun wey te langun ne keet-etawan te miglayag ka ulaula ni Muwisis, nenaaldek e sikandan ne egparani kandin. <verse number="31" style="v" />Piru in-umew sikandan ni Muwisis, wey migparani e kandin si Aarun wey ka langun ne igbuyag te me etew, wey migpalalahey e sikandan. <verse number="32" style="v" />Nataman, migparani e ki Muwisis ka langun ne keet-etawan wey impangguhud din e kandan ka langun ne inlalag te Magbebaye ne Manama diye Bubungan te Sinay. <verse number="33" style="v" />Te nekeimpus e si Muwisis ka migpakiglalag kandan, imbunbunan din e ka ulaula rin. <verse number="34" style="v" />Piru ke egseled sikandin te balungbalung eyew egpakiglalag te Magbebaye, eg-aween din ka bunbun taman te eglihawang e sikandin. Ke egpakalihawang e sikandin, egnangenan din e ka keet-etawan te Israil te langun ne igsuhu te Manama kandan. <verse number="35" style="v" />Ne egkakita ran iya ne eglayag ka laplap te ulaula rin. Ne egbunbunan din e man-e ka ulaula rin taman te egseled e man-e sikandin te balungbalung eyew egpakiglalag te Manama.</para>
  <chapter number="35" style="c" />
  <para style="s">Ka balaud te Aldew te Peggimeley</para>
  <para style="p">
    <verse number="1" style="v" />Ne inlibulung ni Muwisis ka langun ne keet-etawan te Israil wey ingkahiyan, “Seini ka inlalag te Magbebaye ne Manama ne igpeyimu kaniyu. <verse number="2" style="v" /><note caller="-" style="x"><char style="xo" closed="false">35:2: </char><char style="xt" closed="false">Iks 20:8-11; 23:12; 31:15; 34:21; Lib 23:3; Diy 5:12-14.</char></note> Trabahu kew te hen-em ne aldew, piru himeley kew te igkapitu ne aldew su Aldew seini te Peggimeley wey matulus diye te Manama. Eggimatayan ka minsan hentew ne egtrabahu te sika ne aldew. <verse number="3" style="v" />Kene kew en iya bul-ug minsan egtetemeg naan de diye te me ugpaan niyu te Aldew te Peggimeley.”</para>
  <para style="s">Ka dasag te balungbalung</para>
  <para style="r">(Iks. 25:1-9)</para>
  <para style="p">
    <verse number="4" style="v" />Ne ingkahiyan ni Muwisis ka langun ne keet-etawan te Israil, “Seini ka inlalag te Magbebaye ne Manama ne igpeyimu kaniyu. <verse number="5" style="v" />Keilangan ne egdasag kew diye te Manama te minsan nekey ne due te kaniyu. Egkaayun ne egdasag kew te bulawan, pelata, burunsi, <verse number="6" style="v" />me hinabel ne meilem, malalab, wey malalab-lalab, mahal ne linu, hinabel ne ligkat te bulbul te kambing, <verse number="7" style="v" />laplap te lukesan ne karniru wey te kambing ne imbatek te malalab, kayu ne akasya, <verse number="8" style="v" />igtubil te me sulu, me leggu ne eggimuwen ne lana ne igbaluhu wey meemut ne insinsu, <verse number="9" style="v" />wey me batu ne kurnalina, wey duma pad ne mahal ne me batu ne igdayan-dayan te kumbale ne ipud wey te hagpi te kumeng te talagpanubad.</para>
  <para style="s">Ka me kasangkapan diye te balungbalung</para>
  <para style="r">(Iks. 39:32-43)</para>
  <para style="p">
    <verse number="10" style="v" />“Libulung kew langun se mangateu te minsan nekey ne kapandayan wey himuwa niyu ka langun ne igpeyimu te Magbebaye ne Manama. <verse number="11" style="v" />Himuwa niyu ka balungbalung wey ka me sinabeng,<note caller="+" style="f"><char style="fr" closed="false">35:11 </char><char style="ft" closed="false">Te Hibruwanen: leeb.</char></note> me sanggatan, me alabat, me ketal, me sungkaleg wey ka me pabunsuran, <verse number="12" style="v" />ka Tahuanan te Kasabutan wey ka me dullug ne igyayung, ka supe te tahuanan, ka kurtina ne in-elet kayi, <verse number="13" style="v" />ka lamisa wey ka me dullug ne igyayung, ka paan ne igpanubad te Manama, <verse number="14" style="v" />ka tahuanan te sulu wey ka me kasangkapan te sulu, ka me sulu wey ka igtubil ne lana, <verse number="15" style="v" />ka altar ne egtutungan te insinsu wey ka me dullug ne igyayung, ka lana ne igbaluhu, ka meemut ne insinsu, wey ka kurtina ne ig-elet te gumawan te balungbalung, <verse number="16" style="v" />ka altar ne egtutungan te igpanubad wey ka burunsi ne egpeunturan te egtutungen wey ka me dullug ne igyayung, ka pelenggana wey ka papinnuuwan kayi, <verse number="17" style="v" />ka me hinabel ne ig-alad te lama, ka me sungkaleg wey ka me pabunsuran kayi, ka kurtina te gumawan te lama te balungbalung, <verse number="18" style="v" />ka me lipit wey me hiket te balungbalung wey te alad te lama, <verse number="19" style="v" />ka mateles ne me kumbale te talagpanubad ne egtrabahu diye te Matulus ne Sinabeng, ka matulus ne me kumbale ni Aarun ne talagpanubad, wey ka me kumbale te me anak din ne me talagpanubad ne igsaluub dan ke egtrabahu e sikandan.”</para>
  <para style="s">Ka pegdasag te me etew</para>
  <para style="p">
    <verse number="20" style="v" />Nataman, nangawe e ka langun ne keet-etawan te Israil diye te tangkaan ni Muwisis. <verse number="21" style="v" />Seeye se neupian wey due geyinawa ne egbulig,<note caller="+" style="f"><char style="fr" closed="false">35:21 </char><char style="ft" closed="false">Te Hibruwanen: neenat din te pusung din wey napehes din te gimukud din.</char></note> mig-uyan te dasag diye te Magbebaye ne Manama eyew igbulig te eggimuwen ne balungbalung, te me kasangkapan te balungbalung, wey te me matulus ne me kumbale. <verse number="22" style="v" />Ka me lukes wey me malitan ne egkeupian ne egdasag te Manama, nanguyan sikandan te mahal ne me sengel, me eritis, me sising, me binukul, wey langun ne kasangkapan ne me bulawan. Migbehey ka langun ne etew te bulawan eyew igdasag te Manama. <verse number="23" style="v" />Migbehey degma seeye se due me hinabel ne meilem, malalab, wey malalab-lalab, wey mahal ne linu, hinabel ligkat te bulbul te kambing, wey laplap te lukesan ne karniru ne imbatek te malalab, wey laplap te kambing. <verse number="24" style="v" />Seeye se due pelata wey burunsi, migbehey degma sikandan diye Manama, wey seeye se due me kayu ne akasya, migbehey red degma eyew egkahamit te peggimu te balungbalung. <verse number="25" style="v" />Ka langun ne malitan ne mangateu ne eggimu te bulabula, migbehey te me bulabula ne meilem, malalab, wey malalab-lalab. Migbehey degma sikandan te mahal ne linu. <verse number="26" style="v" />Nangimu degma te bulabula ligkat te bulbul te kambing ka langun ne me malitan ne egkeupian wey egkateu ne eggimu te bulabula. <verse number="27" style="v" />Ne nanguyan ka me igbuyag te me etew te batu ne kurnalina wey duma pad ne mahal ne me batu eyew igdayan-dayan te ipud wey te hagpi te kumeng. <verse number="28" style="v" />Nanguyan man-e sikandan te me leggu wey lana te ulibu ne igtubil te sulu wey eggimuwen ne lana ne igbaluhu wey meemut ne insinsu. <verse number="29" style="v" />Ka langun ne keet-etawan te Israil, lukes wey malitan, ne egkeupian ne egbulig te himu ne insuhu te Manama ki Muwisis, nanguney-uney re due sikandan nanguyan te igpakarasag dan diye te Manama.</para>
  <para style="s">Ka pegbehey te katuenan engki Bisalil wey Uhuliab</para>
  <para style="r">(Iks. 31:1-11)</para>
  <para style="p">
    <verse number="30" style="v" />Ne migkahiyan ni Muwisis ka keet-etawan te Israil, “Pammineg kew, in-alam te Magbebaye ne Manama si Bisalil ne anak ni Uri, ne apu ni Hur ne kabuhalan ni Huda. <verse number="31" style="v" />Innipenu din sikandin te Panisingan din wey imbehayan te katuenan wey katagseb, wey egkateu sikandin te langun ne kapandayan. <verse number="32" style="v" />Sikandin ka eggimu te meupiya ne kapandayan ne bulawan, pelata, wey burunsi, <verse number="33" style="v" />wey egliplip te me batu ne igdayan-dayan, wey eggeli te me kayu, wey eggimu te langun ne kapandayan. <verse number="34" style="v" />Ne imbehayan man-e sikandin te Manama te katuenan te pegpanulu te duma, wey iyan din duma si Uhuliab ne anak ni Ahisamak ne kabuhalan ni Dan. <verse number="35" style="v" />Ne innipenu sikandan te Manama te katuenan te peggimu te langun ne himu iling te pegtulis te batu, pegdayan-dayan, pegpaneyi te me hinabel ne meilem, malalab, wey malalab-lalab, wey te mahal ne linu, wey egtuhul te hinabel. Mangateu iya sikandan wey egpekeyimu te minsan nekey ne himu wey kapandayan.</para>
  <chapter number="36" style="c" />
  <para style="p">
    <verse number="1" style="v" />“Ensi Bisalil wey Uhuliab wey ka langun ne imbehayan te Magbebaye ne Manama te katuenan wey katagseb te peggimu te balungbalung, keilangan ne egtrabahu te langun ne igpeyimu te Manama.”</para>
  <para style="s">Ka masalig ne me dasag te me etew</para>
  <para style="p">
    <verse number="2" style="v" />Ne in-umew ni Muwisis ensi Bisalil wey Uhuliab wey ka langun ne imbehayan te Manama te katuenan wey ka egkeupian ne egbulig eyew egtrabahu e. <verse number="3" style="v" />Inkuwa ran diye ki Muwisis ka langun ne dasag ne in-uyan te me keet-etawan eyew eggamiten te peggimu te balungbalung. Ne sasangan de due ka me etew ne egpanguyan te me dasag dan te tagse maselem. <verse number="4" style="v" />Nataman, in-engkeran pad te me trabahanti ka me himu ran diye te balungbalung wey miggendiye ki Muwisis <verse number="5" style="v" />wey migkahi, “Dakel e amana ka nanguyan te me etew wey subla e te eggamiten te peggimu te balungbalung ne igpeyimu te Manama.”</para>
  <para style="p">
    <verse number="6" style="v" />Sikan naa ka impanengneng ni Muwisis ka me etew te intiru ne kampu wey impanpanayan, “Peeneng-eneng kew e ka egbehey te igbulig te peggimu te balungbalung.” Sikan naa ka warad e nanguyan ka me etew te me dasag dan <verse number="7" style="v" />su migsuble e ka eggamiten dan te peggimu te langun ne eggimuwen dan.</para>
  <para style="s">Ka pegpasasindeg te balungbalung</para>
  <para style="r">(Iks. 26:1-37)</para>
  <para style="p">
    <verse number="8" style="v" />Ka langun ne mangateu ne me trabahanti, iyan miggimu te balungbalung. Iyan dan inggamit te peggimu te balungbalung ka sapulu ne hinabel ne innimu puun te mahal ne linu ne imbatek te meilem, malalab, wey malalab-lalab. Ka hinabel, inteyi-teyian te kirubin ne naay-ayaran te eggimu. <verse number="9" style="v" />Sapulu wey daruwa (12) ne mitrus ka kalayatan te tagse hinabel wey daruwa ne mitrus ka kaluag. Nenekeg-iling ka karakel te langun ne hinabel. <verse number="10" style="v" />Immegsumpul-sumpul dan te egteyi ka lalimma ne hinabel wey inlein dan degma te egpegsumpul ka lalimma ne hinabel. <verse number="11" style="v" />Intahuan dan te mallibusen ne me sising ne meilem ka tagse pulipusan te daruwa ne tapid te immegsumpul ne me hinabel. <verse number="12" style="v" />Intahuan dan te lalimma ne pulu (50) ne sising ka hun-a ne tapid ne me hinabel ne immegsumpul wey lalimma ne pulu (50) degma ka senge tapid ne me hinabel. <verse number="13" style="v" />Miggimu degma sikandan te lalimma ne pulu (50) ne sanggatanan ne bulawan ne egsanggatan dan te daruwa ne tapid te impegsukub ne me hinabel. Sikan naa ka nekegsumpul de ka langun ne hinabel.</para>
  <para style="p">
    <verse number="14" style="v" />Miggimu sikandan te sapulu wey sabeka (11) ne hinabel puun te bulbul te kambing eyew ig-atep te balungbalung. <verse number="15" style="v" />Sapulu wey tatelu (13) ne mitrus ka kalayat te tagse hinabel wey daruwa ne mitrus ka kaluag. <verse number="16" style="v" />Immegsumpul-sumpul dan te egteyi ka lalimma ne hinabel wey inlein dan degma te egpegsumpul ka hen-em ne hinabel. <verse number="17" style="v" />Intahuan dan te lalimma ne pulu (50) ne sising ka hun-a ne tapid ne me hinabel ne immegsumpul wey lalimma ne pulu (50) degma ka senge tapid ne me hinabel. <verse number="18" style="v" />Miggimu degma sikandan te lalimma ne pulu (50) ne sanggatanan ne burunsi ne egsanggatan dan te daruwa ne tapid te impegsukub ne me hinabel. <verse number="19" style="v" />Miggimu sikandan te ig-seb-ung te balungbalung ligkat te laplap te lukesan ne karniru wey in-akeban dan pad te laplap te kambing.</para>
  <para style="p">
    <verse number="20" style="v" />Ne intablaan dan te akasya ka balungbalung eyew ig-alabat. <verse number="21" style="v" />Hep-at ne mitrus wey liware ka kalayat te tagse tabla wey senge manniku wey liware ka kaluag. <verse number="22" style="v" />Intahuan dan te daruwa ne dile-dile ka tabla eyew egpekegtembil ka me tabla. Ka langun ne tabla intahuan dan te dile-dile. <verse number="23" style="v" />Daruwa ne pulu (20) ne tabla ka inteil dan diye te igkakawanan ne balabahan dapit te balungbalung, <verse number="24" style="v" />wey innimuwan dan te hep-at ne pulu (40) ne pabunsuran ne pelata. Daruwa ka pabunsuran te tagse tabla ne due daruwa ne dile-dile. <verse number="25" style="v" />Ne inteilan dan degma te daruwa ne pulu (20) ne tabla ka diye te limang te balungbalung, ka diye te igkahibang ne balabahan dapit te igsile, <verse number="26" style="v" />wey intahuan te hep-at ne pulu (40) ne pabunsuran ne pelata. Daruwa ka pabunsuran te tagse tabla. <verse number="27" style="v" />Ne inteilan dan te hen-em ne tabla ka diye te peka te balungbalung ne diye dapit te igleneb, <verse number="28" style="v" />wey intahuan dan te daruwa ne tabla ka tagse pikungan te balungbalung. <verse number="29" style="v" />Ne impegtupu ka me tabla ligkat te diralem wey impegket dan te me sising ka ampew. Ne iling ded degma ka duma ne me pikungan te balungbalung, impegtupu ded wey impegket ka me tabla. <verse number="30" style="v" />Sikan naa ka walu langun ka tabla wey sapulu wey hen-em (16) ka pabunsuran ne pelata, tigdaruwa te tagse tabla.</para>
  <para style="p">
    <verse number="31" style="v" />Migpipididus man-e sikandan te akasya eyew igbalabag, lalimma ne pididus ka igbalabag diye te sabeka ne alabat te balungbalung, <verse number="32" style="v" />lalimma ka igbalabag diye te limang ne alabat, wey lalimma degma ka diye te peka te balungbalung. <verse number="33" style="v" />Ne imbalabahan dan degma te pididus ka taliware te balungbalung wey impeuma ran te nekeglimang ne alabat. <verse number="34" style="v" />Imbulitan dan te bulawan ka me tabla wey intalingaan dan te bulawan ne me sising ne iyan eglugluhan te me dullug ne imbulitan ded degma te bulawan.</para>
  <para style="p">
    <verse number="35" style="v" />Miggimu sikandan te kurtina ligkat te hinabel ne meilem, malalab, wey malalab-lalab, wey te mahal ne linu, ne due kirubin ne impaay-ayaran te eggimu. <verse number="36" style="v" />Ne miggimu sikandan te hep-at ne sungkaleg ne akasya wey imbulitan dan te bulawan. Intahuan dan ka me sungkaleg te sanggatan ne bulawan ne egsanggatan te kurtina, wey impabunsud dan ka me sungkaleg te hep-at ne pabunsuran ne pelata. <verse number="37" style="v" />Ka gumawan te balungbalung innimuwan dan te kurtina ligkat te hinabel ne meilem, malalab, wey malalab-lalab, wey te mahal ne linu, wey indayan-dayanan dan te egteyi. <verse number="38" style="v" />Ne miggimu man-e sikandan te lalimma ne sungkaleg te kurtina ne due sanggatanan wey impabunsud diye te lalimma ne pabunsuran ne burunsi. Imbulitan dan ka me sungkaleg wey ka me sanggatan te bulawan.</para>
  <chapter number="37" style="c" />
  <para style="s">Ka peggimu te Tahuanan te Kasabutan</para>
  <para style="r">(Iks. 25:10-22)</para>
  <para style="p">
    <verse number="1" style="v" />Nataman, miggimu si Bisalil te Tahuanan te Kasabutan ligkat te kayu ne akasya. Daruwa ne manniku wey liware ka kalayat wey senge manniku wey liware ka kakepal wey senge manniku wey liware ka katikang. <verse number="2" style="v" />Imbulitan din te bulawan ka seled wey ka lihawangan te tahuanan, wey inlingut din dayan-dayani te bulawan. <verse number="3" style="v" />Innimuwan din seini te me singsing ne bulawan ne intalinga rin diye te hep-at ne paa te Tahuanan te Kasabutan, tigdaruwa ne sising te tagse kakiliran te tahuanan. <verse number="4" style="v" />Miggimu degma sikandin te me dullug ne akasya ne igyayung wey imbulitan din te bulawan. <verse number="5" style="v" />Inluglug din ka me kayu ne igyayung diye te me sising ne intalinga diye te tagse kakiliran te tahuanan. <verse number="6" style="v" />Innimuwan din man-e seini te supe ne malehet ne bulawan ne daruwa ne manniku wey liware ka kalayat wey senge manniku wey liware ka kaluag. <verse number="7" style="v" />Migbebasal man-e sikandin te bulawan wey innimu rin ne daruwa ne kirubin wey impeuntud din diye te tagse pulipusan te supe. <verse number="8" style="v" />Tigsalimbeka ne kirubin ka intahu diye te tagse pulipusan te supe, wey impegket de seini diye te supe. <verse number="9" style="v" />Impabekal ka me pakpak te daruwa ne kirubin ne migpatangkeey, wey naralungan te me pakpak dan ka supe. Ka ulaula te me kirubin diye nakatangke te supe.</para>
  <para style="s">Ka peggimu te lamisa</para>
  <para style="p">
    <verse number="10" style="v" />Miggimu sikandin te lamisa ne akasya, wey daruwa ne manniku ka kalayat wey senge manniku ka kaluag wey senge manniku wey liware ka katikang. <verse number="11" style="v" />Imbulitan din te malehet ne bulawan ka lamisa wey inlingut din dayan-dayani te bulawan. <verse number="12" style="v" />Insanipaan din ka tagse kakiliran te lamisa te me senge palad ka kaluag wey indayan-dayanan din seini te bulawan. <verse number="13" style="v" />Miggimu degma sikandin te hep-at ne sising ne bulawan ne intalinga rin te tagse pikungan te lamisa, diye te lenged te paa. <verse number="14" style="v" />Diye italinga te lenged te sanipa ka me sising ne iyan eglugluhan te igyayung te lamisa. <verse number="15" style="v" />Ne iyan din innimu ne me dullug ne igyayung te lamisa ka kayu ne akasya wey imbulitan din te bulawan. <verse number="16" style="v" />Miggimu degma sikandin te me bulawan ne me kasangkapan te lamisa: me palatu, me ubab, me yahung, wey me pitsil ne eg-itisan te igpanubad ne me inumen.</para>
  <para style="s">Ka peggimu te tahuanan te sulu</para>
  <para style="r">(Iks. 25:31-40)</para>
  <para style="p">
    <verse number="17" style="v" />Migbebasal degma si Bisalil te malehet ne bulawan wey innimu rin ne tahuanan te sulu. Nekegpegket de ka pabunsuran, ka lawa, ka me ubab, ka me pakew, wey ka me bulak te sulu eyew egkasabeka re. <verse number="18" style="v" />Hen-em ne pakew ka intahu diye te lawa te sulu, tigtatelu te tagse kakiliran. <verse number="19" style="v" />Due tatelu ne ubab ne imparuma te tagse pakew, wey egpekeiling seini te bulak te almindras ne migpamukadkad ne due me ubbus wey me dewun. <verse number="20" style="v" />Ka lawa te tahuanan te sulu, due hep-at ne ubab ne egpekeiling te bulak te almindras ne migpamukadkad ne due me ubbus wey me dewun. <verse number="21" style="v" />Ka tatelu ne pakew, due tigsalimbeka ne ubbus ne impaleput diye te diralem, wey iling ded degma ka tatelu ne pakew diye te limang te lawa. <verse number="22" style="v" />Ka me ubbus wey ka me pakew, impegket de diye te lawa te tahuanan te sulu eyew egkasabeka re ka imbasal ne malehet ne bulawan. <verse number="23" style="v" />Ne miggimu sikandin te pitu ne sulu eyew igtahu diye te tahuanan, wey me sipit, wey me tayaan. Neelin ne malehet ne bulawan seini se innimu rin. <verse number="24" style="v" />Me lalimma ne kamanga ne bulawan ka nahamit langun te peggimu te tahuanan te sulu wey te me kasangkapan te sulu.</para>
  <para style="s">Ka peggimu te altar ne egtutungan te insinsu</para>
  <para style="r">(Iks. 30:1-5)</para>
  <para style="p">
    <verse number="25" style="v" />Miggimu man-e si Bisalil te altar ne akasya ne egtutungan te insinsu, wey senge manniku ka kalayat wey kaluag eyew egpekegsing-ang ka altar, wey daruwa ne manniku ka katikang. Innimuwan degma seini te me sungey wey intangen ded diye te altar. <verse number="26" style="v" />Ne imbulitan din ka altar the malehet ne bulawan din wey inlingut din ka kakiliran wey ka me sungey, wey inlingut din dayan-dayani te bulawan. <verse number="27" style="v" />Miggimuwan din seini te daruwa ne sising ne bulawan ne eglugluhan te me dullug ne igyayung, wey intalinga rin seini diye te diddiralem te indayan-dayan ne bulawan te altar. <verse number="28" style="v" />Kayu ne akasya ka innimu rin ne me dullug ne igyayung, wey imbulitan din te bulawan. <verse number="29" style="v" /><note caller="-" style="x"><char style="xo" closed="false">37:29: </char><char style="xt" closed="false">Iks 30:22-38.</char></note> Ne miggimu sikandin te matulus ne lana ne igbaluhu wey insewuhan din te neelin ne insinsu, iling te peggimu te talaggimu te peemut.</para>
  <chapter number="38" style="c" />
  <para style="s">Ka peggimu te altar ne egtutungen te igpanubad</para>
  <para style="r">(Iks. 27:1-8)</para>
  <para style="p">
    <verse number="1" style="v" />Ne miggimu si Bisalil te altar ne akasya ne egtutungan te igpanubad. Lalimma ne manniku ka kalayat wey ka kaluag eyew egpekegsig-ang, wey tatelu ne manniku ka katikang. <verse number="2" style="v" />Innimuwan din te me sungey ka hep-at ne me pikungan wey tapey rin e itangen diye te altar human din buliti langun te burunsi. <verse number="3" style="v" />Ne migpangimu sikandin te langun ne burunsi ne kasangkapan te altar: me kuren, me pala, me pelenggana, me tinidur, wey tayaanan te baha. <verse number="4" style="v" />Ne miggimu sikandin te burunsi ne tuuhanan ne diye itahu te diddiralem te bibig te altar eyew egpekeuma diye te liwaraan te altar ke egkatuntunen. <verse number="5" style="v" />Ne miggimu degma sikandin te hep-at ne sising ne burunsi ne eglugluhan te me dullug ne igyayung, wey intalinga rin seini diye te lenged te intangenan te tuuhanan ne burunsi. <verse number="6" style="v" />Ne miggimu man-e sikandin te me dullug ne akasya ne igyayung wey imbulitan din te burunsi. <verse number="7" style="v" />Inluglug din ka me dullug diye te me sising ne diye te kakiliran te altar. Immahalat din te eggimu ka altar ne inseehan te tabla.</para>
  <para style="s">Ka peggimu te pelenggana ne lu-luanan</para>
  <para style="r">(Iks. 30:18)</para>
  <para style="p">
    <verse number="8" style="v" />
    <note caller="-" style="x">
      <char style="xo" closed="false">38:8: </char>
      <char style="xt" closed="false">Iks 30:18.</char>
    </note> Ne miggimu si Bisalil te burunsi ne pelenggana ne lu-luanan duma te egpapinnuuwan te pelenggana. Burunsi te me malitan ne migtrabahu diye te gumawan te balungbalung<note caller="+" style="f"><char style="fr" closed="false">38:8 </char><char style="ft" closed="false">Te Hibruwanen: balungbalung ne temuwanan.</char></note> ka inggamit din te peggimu te pelenggana wey te papinnuuwan kayi.</para>
  <para style="s">Ka lama te balungbalung</para>
  <para style="r">(Iks. 27:9-19)</para>
  <para style="p">
    <verse number="9" style="v" />Ne inteilan din te lama ka balungbalung wey in-alabatan din ka diye dapit te iglineb te me hinabel puun te mahal ne linu ne hep-at ne pulu wey hep-at (44) ne mitrus ka kalayat. <verse number="10" style="v" />Insanggat din ka me hinabel diye te daruwa ne pulu (20) ne sungkaleg ne burunsi ne impabunsud te daruwa ne pulu (20) ne pabunsuran ne burunsi red. Ka me bunuwit wey me sanggatanan te me sungkaleg neelin ne me pelata. <verse number="11" style="v" />In-alabatan din degma ka diye te igkahibang ne balabahan dapit te igsile te me hinabel ne hep-at ne pulu wey hep-at (44) ne mitrus ka kalayat, wey insanggat din seini diye te daruwa ne pulu (20) ne sungkaleg ne burunsi ne impabunsud te daruwa ne pulu (20) ne pabunsuran ne burunsi red. Ka me bunuwit wey me sanggatanan te me sungkaleg, neelin ne me pelata. <verse number="12" style="v" />In-alabatan din degma ka diye dapit te iglineb te balungbalung te me hinabel ne daruwa ne pulu wey daruwa (22) ne mitrus ka kalayat, wey insanggat din seini diye te sapulu ne sungkaleg ne impabunsud diye te sapulu ne pabunsuran. Ka me bunuwit wey me sanggatanan te me sungkaleg, neelin ne me pelata. <verse number="13" style="v" />In-alabatan din degma ka diye dapit te igsile te hinabel ne daruwa ne pulu wey daruwa (22) ne mitrus ka kalayat. <verse number="14" style="v" />Ne in-alabatan din te hinabel ne me pitu ne mitrus ka kalayat ka igkakawanan te gumawan te lama , wey insanggat din ka hinabel te tatelu ne sungkaleg ne impabunsud te tatelu ne pabunsuran. <verse number="15" style="v" />Ne ka diye te igkahibang te gumawan te lama, in-alabatan din degma te hinabel ne me pitu ne mitrus ka kalayat. Sikan naa ka nekeg-iling ka kalayat te in-alabat te igkakawanan wey igkahibang te gumawan te lama te balungbalung wey, insanggat seini diye te tatelu ne sungkaleg ne impabunsud te tatelu ne pabunsuran. <verse number="16" style="v" />Ka langun ne hinabel ne inlingut te eg-alabat te lama, innimu puun te mahal ne linu. <verse number="17" style="v" />Ne burunsi ka pabunsuran te tatelu ne sungkaleg, piru pelata ka me sanggatanan wey ka me bunuwit. Ne pelata red degma ka me sungkaleg. <verse number="18" style="v" />Ka kurtina te gumawan te lama, inteyi-teyian te subla ne mateles ne hinabel ne meilem, malalab, wey malalab-lalab, wey te mahal ne linu. Siyam ne mitrus ka kalayat te kurtina wey daruwa ne mitrus ka kaluag iling te me hinabel ne in-alabat te lama. <verse number="19" style="v" />Imbitin ka kurtina diye te hep-at ne sungkaleg ne impabunsud te hep-at ne pabunsuran ne burunsi. Piru pelata ka me sanggatanan wey ka me bunuwit te me sungkaleg ne imbulitan te pelata. <verse number="20" style="v" />Neelin ne burunsi ka me sipit ne inggamit diye te balungbalung wey te me alad.</para>
  <para style="s">Ka me kasangkapan te peggimu te balungbalung</para>
  <para style="p">
    <verse number="21" style="v" />Seini ka listaan te me kasangkapan ne inggamit te pegpasasindeg te balungbalung ne intahuan te Tahuanan te Kasabutan. Inlista seini te me Libita ne impanguluwan te anak ni Aarun ne si Itamar, sumale te insuhu kandan ni Muwisis.</para>
  <para style="p">
    <verse number="22" style="v" />Si Bisalil ka miggimu te langun ne insuhu te Magbebaye ne Manama ki Muwisis. Si Bisalil, anak ni Uri wey apu ni Hur ne egpuun te tribu ni Huda. <verse number="23" style="v" />Si Uhuliab ka duma rin, wey sikandin ka talagtulis wey talagdayan-dayan, wey talagteyi te me hinabel ne meilem, malalab wey malalab-lalab, wey te mahal ne linu. Si Uhuliab, anak ni Ahisamak ne egpuun te tribu ni Dan.</para>
  <para style="p">
    <verse number="24" style="v" />Indasag te me etew diye te Manama ka bulawan ne inggamit te peggimu te balungbalung, wey migginguma te sabeka ne libu (1,000) ne kilu<note caller="+" style="f"><char style="fr" closed="false">38:24 </char><char style="ft" closed="false">Te Hibruwanen: daruwa ne pulu wey siyam (29) ne sikil.</char></note> ka bulawan ne natimbang diye te eleg ne timbangan ne egngaranan te sikil.<note caller="+" style="f"><char style="fr" closed="false">38:24 </char><char style="ft" closed="false">Te Hibruwanen: sikil te balungbalung.</char></note> <verse number="25" style="v" /><note caller="-" style="x"><char style="xo" closed="false">38:25-26: </char><char style="xt" closed="false">Iks 30:11-16.</char></note> Tatelu ne libu wey hep-at ne gatus wey tatelu ne pulu (3,430) ne kilu<note caller="+" style="f"><char style="fr" closed="false">38:25 </char><char style="ft" closed="false">Te Hibruwanen: sabeka ne libu wey pitu ne gatus wey pitu ne pulu wey lalimma (1,775) ne sikil.</char></note> ka pelata ne natimbang dan diye te timbangan ne egngaranan te sikil. <verse number="26" style="v" /><note caller="-" style="x"><char style="xo" closed="false">38:26: </char><char style="xt" closed="false">Mat 17:24.</char></note> Sika langun ka imbehey te me etew ne naseel ne hen-em ne gatus wey tatelu ne libu wey lalimma ne hatus wey lalimma ne pulu (603,550) ne daruwa ne pulu ne leg-un (20) e wey subla ka idad. ALT Sika langun ka imbehey te me etew ne migpasinsus. Migbehey ka tagse sabeka kandan te behayenen dan sumale te eleg ne timbangan ne egngaranan te sikil. Migginguma te hen-em ne gatus wey tatelu ne libu wey lalimma ne hatus wey lalimma ne pulu (603,550) ka me etew ne nasinsus ne mig-idad te daruwa ne pulu wey ke subla pad. <verse number="27" style="v" />Ka tatelu ne libu wey hep-at ne gatus ne kilu (3,400) ne pelata, inggamit te peggimu te sabeka ne gatus (100) ne pabunsuran te balungbalung wey te kurtina. Tatelu ne pulu wey hep-at (34) ne kilu ka nahamit te tagse pabunsuran. <verse number="28" style="v" />Ka nasame ne daruwa ne pulu (20) ne kilu ne pelata, inggamit dan te peggimu te me sanggatanan, me bunuwit, wey imbulit man-e te me sungkaleg. <verse number="29" style="v" />Migginguma te daruwa ne libu wey hep-at ne gatus wey daruwa ne pulu wey lalimma (2,425) ne kilu ka burunsi ne indasag te me etew diye te Manama. <verse number="30" style="v" />Inggamit dan seini te peggimu te me pabunsuran te me sungkaleg te gumawan te balungbalung,<note caller="+" style="f"><char style="fr" closed="false">38:30 </char><char style="ft" closed="false">Te Hibruwanen: balungbalung ne temuwanan.</char></note> te altar ne burunsi, te egtuuhan te igpanubad, wey te langun ne kasangkapan te altar. <verse number="31" style="v" />Ka duma ne burunsi, inggamit dan te peggimu te me pabunsuran te me sungkaleg ne in-alad te lama, wey te gumawan te alad, wey te langun ne sipit ne nahamit diye te balungbalung wey te alad te lama.</para>
  <chapter number="39" style="c" />
  <para style="s">Ka pegteyi te kumbale te me talagpanubad</para>
  <para style="r">(Iks. 28:1-14)</para>
  <para style="p">
    <verse number="1" style="v" />Ne inggamit enni Bisalil wey Uhuliab ka me hinabel ne meilem, malalab, wey malalab-lalab te peggimu ran te amana ne tetelesi ne kumbale te me talagpanubad ne igsaluub dan te egseled diye te Matulus ne Sinabeng. Inteyian dan si Aarun te matulus ne me kumbale, su sika iya ka insuhu te Magbebaye ne Manama ki Muwisis.</para>
  <para style="p">
    <verse number="2" style="v" />Ne migteyi sikandan<note caller="+" style="f"><char style="fr" closed="false">39:2 </char><char style="ft" closed="false">Te Hibruwanen: sikandin.</char></note> te kumbale ne ipud, wey iyan dan inggamit ka me hinabel ne meilem, malalab, wey malalab-lalab, wey mahal ne linu. <verse number="3" style="v" />Migbebasal sikandan te bulawan wey inlupet dan eyew igpeelat dan te egteyi diye te hinabel ne meilem, malalab, wey malalab-lalab, wey te mahal ne linu. <verse number="4" style="v" />Miggimuwan dan ka ipud te daruwa ne baba eyew egpekegpegket ka tangkaan wey ka peka. <verse number="5" style="v" />Iyan dan innimu ne baba ka hinabel ne egpekeiling te bulawan, meilem, malalab, wey malalab-lalab, wey mahal ne linu, wey impegket dan diye te ipud. Ne sika iya ka insuhu te Magbebaye ne Manama ki Muwisis. <verse number="6" style="v" />Migkuwa sikandan te me batu ne kurnalina wey intahu dan diye te tahuanan ne bulawan. Insulatan dan seini te me ngaran te anak ni Hakub iling te silyu ne iglebeng ka me ngaran. <verse number="7" style="v" />Impegket dan seini diye te baba te ipud eyew eggimuwen ne me batu ne limlimuan te keet-etawan te Israil, wey sika iya ka insuhu te Magbebaye ne Manama ki Muwisis.</para>
  <para style="s">Ka peggimu te hagpi te kumeng</para>
  <para style="r">(Iks. 28:15-30)</para>
  <para style="p">
    <verse number="8" style="v" />Ne miggimu sikandan te hagpi te kumeng puun te hinabel ne egpekeiling te bulawan, meilem, malalab, wey malalab-malalab, wey te mahal ne linu, wey in-ay-ayaran dan seini te egteyi iling te ipud. <verse number="9" style="v" />Nekegsig-ang ka kaluag wey kalayat te hagpi te kumeng wey nekeg-akeb. Senge dangew<note caller="+" style="f"><char style="fr" closed="false">39:9 </char><char style="ft" closed="false">Me siyam ne insis wey ke daruwa ne pulu wey daruwa (22) ne sintimitrus.</char></note> ka kalayat wey senge dangew degma ka kaluag. <verse number="10" style="v" />Intahuan dan seini te hep-at ne linya te mahal ne me batu: ka an-anayan ne linya iyan ka me batu ne egngaranan te rubi, tupasyu, wey karbungku. <verse number="11" style="v" />Ka igkarangeb ne linya iyan ka me batu ne ismiralda, sapiru, wey diyamanti. <verse number="12" style="v" />Ka igkatatelu ne linya iyan ka me batu ne hasintu, agata, wey amatista. <verse number="13" style="v" />Ka igkeep-at ne linya iyan ka me batu ne birilu, kurnalina, wey haspi. Ne intahu dan ka langun ne batu diye te tahuanan ne bulawan. <verse number="14" style="v" />Sapulu wey daruwa (12) langun ka me batu, wey insulatan dan seini te ngaran te sapulu wey daruwa (12) ne anak ni Hakub. Tigsalimbeka te ngaran ka tagse batu, wey iling ka pegkasulat te silyu ne iglebeng ka ngaran. <verse number="15" style="v" />Miggimu sikandan te inlubid ne me keddina puun te malehet ne bulawan eyew igsen-ung te hagpi te kumeng. <verse number="16" style="v" />Miggimu sikandan te daruwa ne tahuanan ne bulawan wey daruwa ne sising ne bulawan wey impakepkep dan seini diye te sidsid te hagpi te kumeng. <verse number="17" style="v" />Intiyuk dan ka daruwa ne bulawan ne inlubid ne keddina diye te daruwa ne sising ne bulawan ne diye te sidsid te hagpi te kumeng. <verse number="18" style="v" />Ne inniket dan degma ka daruwa ne pulipusan te keddina ne bulawan diye te daruwa ne tahuanan ne bulawan ne impegket diye te baba te ipud. <verse number="19" style="v" />Miggimu e man-e sikandan te daruwa ne sising ne bulawan wey impakepkep dan diye te diralem ne sidsid te hagpi te kumeng ne egpakarapit te ipud. <verse number="20" style="v" />Miggimu degma sikandan te daruwa ne sising ne bulawan wey impakepkep dan diye te egkatangkaan ne baba te ipud, diye dapit te pulipusan te baba ne marani te tupuan te libed ne impaay-ayaran te eggimu. <verse number="21" style="v" />Ne inggakut dan ka hagpi te kumeng diye te ipud wey inniketan dan te meilem ne lubid ka me sising te hagpi wey te ipud eyew egpekegtupu. Sikan naa ka nakaampew e ka hagpi te kumeng diye te libed wey kenad egkaweil. Ne sika iya ka insuhu te Magbebaye ne Manama ki Muwisis.</para>
  <para style="s">Ka pegteyi te kumbale ne eg-akeban te ipud</para>
  <para style="r">(Iks. 28:31-43)</para>
  <para style="p">
    <verse number="22" style="v" />Ne migpaneyi si Bisalil<note caller="+" style="f"><char style="fr" closed="false">39:22 </char><char style="ft" closed="false">Te Hibruwanen: sikandin.</char></note> te kumbale ne igpariralem te ipud ne puun te meilem ne manggad. <verse number="23" style="v" />In-ay-ayaran din te eggimu te ulang ka kumbale wey inlingut te egteyi eyew kene egkahisi. <verse number="24" style="v" />Inlingut din man-e ka kumbale te palungpung ne egpekeiling te behas te prutas ne granada, wey iyan din innimu ne palungpung ka me hinabel ne meilem, malalab, wey malalab-lalab, wey mahal ne linu. <verse number="25" style="v" />Ne immeelatan din te me saliyew ne bulawan ka me palungpung ne granada ne nakalingut te sidsid te kumbale. <verse number="26" style="v" />Sikan naa ka nakalingut de iya ka me saliyew ne bulawan wey ka me palungpung ne granada te sidsid te kumbale ne nekegsellat. Seini ne kumbale ka eggamiten te pegpamakey te Manama, wey sika iya ka insuhu te Magbebaye ne Manama ki Muwisis.</para>
  <para style="p">
    <verse number="27" style="v" />Ne miggimu sikandan te binelaran ne me kumbale ne egpuun te intuhul ne mahal ne linu eyew igpakumbale ki Aarun wey te me anak din. <verse number="28" style="v" />Ne migpangimu sikandan te salakey, me kalu, wey me kumbale ne igdiralem, wey iyan dan inggamit ka mahal ne linu. <verse number="29" style="v" />Miggimu man-e sikandan te me libed ne due meilem, malalab, wey malalab-lalab, wey mahal ne linu, wey inteyi-teyian dan seini. Ne sika iya ka insuhu te Magbebaye ne Manama ki Muwisis.</para>
  <para style="p">
    <verse number="30" style="v" />Ne miggimu sikandan te malibusen ne matulus ne balieg<note caller="+" style="f"><char style="fr" closed="false">39:30 </char><char style="ft" closed="false">Te Hibruwanen: kuruna te matulus.</char></note> puun te malehet ne bulawan ne insulatan te egpekeiling te silyu ne “Imbehey<note caller="+" style="f"><char style="fr" closed="false">39:30 </char><char style="ft" closed="false">Te Hibruwanen: matulus.</char></note> diye te Manama.” <verse number="31" style="v" />Imbanggut dan seini diye te pulipusan te salakey wey iyan dan inniket ka meilem ne lubid, wey sika iya ka insuhu te Manama ki Muwisis.</para>
  <para style="s">Ka pegkapenga te balungbalung</para>
  <para style="r">(Iks. 35:10-19)</para>
  <para style="p">
    <verse number="32" style="v" />Nataman, neimpusan e ka balungbalung<note caller="+" style="f"><char style="fr" closed="false">39:32 </char><char style="ft" closed="false">Te Hibruwanen: balungbalung te balungbalung ne temuwanan.</char></note> te eggimu, wey in-ikul iya te keet-etawan te Israil ka langun ne insuhu te Magbebaye ne Manama ki Muwisis. <verse number="33" style="v" />In-uyan dan diye ki Muwisis ka balungbalung wey ka langun ne kasangkapan te balungbalung: ka me sanggatanan, ka me tabla, ka me dullug, ka me sungkaleg, ka me pabunsuran, <verse number="34" style="v" />ka laplap te lukesan ne karniru ne imbatek te malalab, ka laplap te kambing, ka kurtina, <verse number="35" style="v" />ka Tahuanan te Kasabutan wey ka me dullug ne igyayung, ka supe, <verse number="36" style="v" />ka lamisa wey ka me kasangkapan te lamisa, ka paan ne impanubad diye te Magbebaye, <verse number="37" style="v" />ka tahuanan te sulu ne malehet ne bulawan, ka me sulu wey ka me kasangkapan te sulu, ka lana ne igtubil te me sulu, <verse number="38" style="v" />ka bulawan ne altar, ka lana ne igbaluhu, ka meemut ne insinsu, ka kurtina te gumawan te balungbalung, <verse number="39" style="v" />ka burunsi ne altar wey mahalat ne tuuhanan, ka me dullug ne igyayung wey ka me kasangkapan te altar, ka pelenggana wey ka egpapinnuuwan te pelenggana, <verse number="40" style="v" />ka me hinabel ne ig-alad te lama, ka me sungkaleg wey ka me pabunsuran, ka kurtina te gumawan te alad te lama, ka me hiket wey ka me sipit, wey ka langun ne egkeilanganen diye te balungbalung,<note caller="+" style="f"><char style="fr" closed="false">39:40 </char><char style="ft" closed="false">Te Hibruwanen: balungbalung ne temuwanan.</char></note> <verse number="41" style="v" />ka matulus ne me kumbale ne igsaluub te egtrabahu diye te Matulus ne Sinabeng, ka matulus ne me kumbale ni Aarun, wey ka me kumbale te me anak din ne egkeyimu ne me talagpanubad. <verse number="42" style="v" />In-ikul iya te keet-etawan te Israil te eggimu ka langun ne insuhu te Mabebaye ne Manama ki Muwisis. <verse number="43" style="v" />Ne intengtengan ni Muwisis ka langun ne innimu ran wey nakita rin ne neyimu ran iya ka langun wey in-ikul dan ka insuhu kandin te Magbebaye ne Manama. Ne impanalanginan din sikandan.</para>
  <chapter number="40" style="c" />
  <para style="s">Ka pegpasasindeg te balungbalung</para>
  <para style="p">
    <verse number="1" style="v" />Ne migkahiyan te Magbebaye ne Manama si Muwisis, <verse number="2" style="v" />“Ipasasindeg nud ka balungbalung<note caller="+" style="f"><char style="fr" closed="false">40:2 </char><char style="ft" closed="false">Te Hibruwanen: balungbalung ne temuwanan.</char></note> te an-anayan ne aldew te hun-a ne bulan. <verse number="3" style="v" />Itahu nu diye te seled te balungbalung ka Tahuanan te Kasabutan wey dingdingi nu seini te kurtina. <verse number="4" style="v" />Iseled nu diye te balungbalung ka lamisa wey ipeuntud nu ka me kasangkapan te lamisa. Iseled nu degma ka tahuanan te sulu wey itahu nu ka me sulu diye te me pakew te tahuanan. <verse number="5" style="v" />Itahu nu ka bulawan ne altar ne egtutungan te insinsu diye te tangkaan te Tahuanan te Kasabutan, wey ibitin nu ka kurtina diye te gumawan te balungbalung. <verse number="6" style="v" />Itahu nu ka altar ne egtutungan te igpanubad diye te egkatangkaan te gumawan te balungbalung.<note caller="+" style="f"><char style="fr" closed="false">40:6 </char><char style="ft" closed="false">Te Hibruwanen: balungbalung ne temuwanan.</char></note> <verse number="7" style="v" />Ne itahu nu naa ka pelenggana ne luluanan diye te elat-elat te balungbalung wey te altar, wey tahui nu seini te weyig. <verse number="8" style="v" />Ilingkus nu ialabat ka me hinabel te lama te balungbalung, wey itangen nu degma ka kurtina te gumawan te alad te lama.</para>
  <para style="p">
    <verse number="9" style="v" />“Egkataman, kua nu ka lana ne igbaluhu wey itisi nu ka balungbalung wey ka langun ne tahu diye eyew igpakapanubad nu keddi, wey egkeyimu ka langun ne matulus. <verse number="10" style="v" />Itisi nu degma ka altar ne egtutungan te igpanubad wey ka langun ne kasangkapan te altar eyew igpakapanubad nu keddi, wey egkeyimu ka altar ne matulus. <verse number="11" style="v" />Itisi nu man-e ka pelenggana ne eglu-luan wey ka papinnuuwan eyew igpakapanubad keddi.</para>
  <para style="p">
    <verse number="12" style="v" />“Ne uyana nu si Aarun wey ka me anak din diye te gumawan te balungbalung wey dihusa nu sikandan. <verse number="13" style="v" />Ne ipasaluub nu ki Aarun ka matulus ne me kumbale wey itisi nu sikandin te lana eyew igpakapanubad nu sikandin keddi, wey egkeyimu e sikandin ne talagpanubad keddi. <verse number="14" style="v" />Uyana nu degma ka me anak din wey pasaluubi nu te me kumbale, <verse number="15" style="v" />wey itisi nu degma sikandan te lana iling te peg-itis nu te amey ran eyew egkeyimu e sikandan ne me talagpanubad keddi. Ka peg-itis kandan te lana, iyan tuus te ware katamanan ne peg-alam te kandan ne kabuhalan eyew egkeyimu ne me talagpanubad.”</para>
  <para style="p">
    <verse number="16" style="v" />Ne intuman ni Muwisis ka langun ne insuhu te Magbebaye ne Manama kandin. <verse number="17" style="v" />Seeye naa ka nakasasindeg e ka balungbalung te an-anayan ne aldew te hun-a ne bulan te igkarangeb ne leg-un ligkat te peg-awe dan te Ihiptu. <verse number="18" style="v" />Ne in-iling kayi ni Muwisis te egpasasindeg ka balungbalung. Intahu din ka me pabunsuran, wey impasasindeg din e ka me tabla, wey imbalabag din e ka me dullug, wey impasasindeg din e ka me sungkaleg. <verse number="19" style="v" />Inseb-ungan din ka balungbalung wey in-akeban din pad man-e atepi, su sika iya ka insuhu kandin te Magbebaye ne Manama. <verse number="20" style="v" />Nataman, ingkuwa rin ka kasabutan wey intahu din diye te Tahuanan te Kasabutan, wey inluglug din ka me dullug diye te intalinga te tahuanan wey insupaan din e. <verse number="21" style="v" />Ne impaseled din e ka Tahuanan te Kasabutan diye te balungbalung, wey intangen din ka kurtina eyew egkaringdingan seini, su sika iya ka insuhu kandin te Magbebaye ne Manama.</para>
  <para style="p">
    <verse number="22" style="v" />Intahu din ka lamisa diye te balungbalung, diye te limang te intahuan te Tahuanan te Kasabutan ne nakarapit te igkahibang te balungbalung. <verse number="23" style="v" />Ne in-untud din te lamisa ka paan ne impanubad diye te Magbebaye ne Manama, su sika iya ka insuhu kandin te Manama. <verse number="24" style="v" />Intahu din degma diye te balungbalung ka tahuanan te sulu, diye te egkatangkaan te lamisa wey dapit te igkakawanan te balungbalung. <verse number="25" style="v" />Ne intahu din ka me sulu diye te tangkaan te Manama su sika iya ka insuhu kandin te Manama. <verse number="26" style="v" />Ne intahu din ka bulawan ne altar diye te balungbalung, diye lenged te egkatangkaan te kurtina, <verse number="27" style="v" />wey migtutung sikandin te meemut ne insinsu diye te altar, su sika iya ka insuhu kandin te Manama. <verse number="28" style="v" />Ne intangen din ka kurtina diye te gumawan te balungbalung. <verse number="29" style="v" />Ne diye din itahu te gumawan te balungbalung ka altar ne egtutungan te igpanubad, wey migtutung sikandin te igpanubad ne egtutungen wey egkakeen, su sika iya ka insuhu kandin te Magbebaye ne Manama. <verse number="30" style="v" />Ne intahu din ka pelenggana diye te elat-elat te balungbalung wey te altar, wey intahuan din te weyig eyew egpanlu-luan <verse number="31" style="v" />te me belad wey me paa ran engki Aarun, wey te me anak din. <verse number="32" style="v" />Keilangan ne egpanlu-lu sikandan ke egseled diye te balungbalung wey ke egparani te altar, su sika iya ka insuhu te Magbebaye ne Manama ki Muwisis. <verse number="33" style="v" />Nataman, inlingkus din ialabat ka me hinabel diye te lama te balungbalung, wey intangen din degma ka kurtina te gumawan te alad te lama. Purisu napenga iya ni Muwisis ka langun ne eggimuwen.</para>
  <para style="s">Ka katelesan te Magbebaye ne Manama</para>
  <para style="r">(Num. 9:15-23)</para>
  <para style="p">
    <verse number="34" style="v" />
    <note caller="-" style="x">
      <char style="xo" closed="false">40:34: </char>
      <char style="xt" closed="false">1Har 8:10-11; Isa 6:4; Isi 43:4-5; Imp 15:8.</char>
    </note> Te ware naluhey, nabunbunan te kekepali ne gapun ka balungbalung wey napenu seini te katelesan te Magbebaye ne Manama. <verse number="35" style="v" />Ware nakaseled si Muwisis te balungbalung su napenu seini te gapun wey te katelesan te Manama. <verse number="36" style="v" />Emun ke egparibabew ka gapun wey eg-awe te balungbalung, egmangalaglag e man-e ka keet-etawan te Israil. <verse number="37" style="v" />Emun ke kene egparibabew ka gapun, kene degma sikandan egmangalaglag, wey egtetahad sikandan ke eg-awe e man-e ka gapun human sikandan eggalin. <verse number="38" style="v" />Ka gapun ka tuus te katelesan te Magbebaye ne Manama ne eg-uugpe diye te ampew te balungbalung te maaldew, wey egkalegleg seini ke marusilem. Layun seini egkakita te keet-etawan te Israil te timpu te peggipanew ran.</para>
</usx>