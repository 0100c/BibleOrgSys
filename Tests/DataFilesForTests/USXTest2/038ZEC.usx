<?xml version="1.0" encoding="utf-8"?>
<usx version="2.0">
  <book code="ZEC" style="id">Matigsalug Version</book>
  <para style="ide">UTF-8</para>
  <para style="h">Sakariyas</para>
  <para style="toc1">Sakariyas</para>
  <para style="toc2">Sakariyas</para>
  <para style="toc3">Sak</para>
  <para style="mt">Sakariyas</para>
  <para style="is">Igpewun-a</para>
  <para style="ip">
    <char style="bk">Ka baseen ne insulat ni Sakariyas,</char> nabaad te daruwa: 1) <char style="it">kapitulu 1-8</char> Ka panagne ne egpuun ki Sakariyas, impalintutuuwan ne insulat seini te nalein-lein ne timpu puun te leg-un ne 520 taman te 518 te ware pad neetew ka Magbebaye ne si Hisus. Ka kasuluhan ne nasulat kayi, sika se impakita meyitenged te pegluwas te Hirusalim, ka pegbalew-balew te timplu, ka pegmatulus te keet-etawan te Magbebaye ne Manama, wey ka timpu ne eglibed e ka Misiyas. 2) <char style="it">Kapitulu 9-14</char> Seini ka impanlimud ne me lalag meyitenged te impallateng ta ne Misiyas, wey meyitenged te katammanan ne peggukum.</para>
  <para style="iot">Ka nenasulat te seini ne baseen</para>
  <para style="io1">Ka pegpaney-paney wey pegpallateng 1:1-8:23</para>
  <para style="io1">Ka peglegpad te sumbaley ne inged te Israil 9:1-8</para>
  <para style="io1">Ka egginguma ne katubung wey keupianan 9:9-14:21</para>
  <chapter number="1" style="c" />
  <para style="s">Ka peg-umew te Manama te keet-etawan din te peglibed kandin</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">1:1: </char>
      <char style="xt" closed="false">Isd 4:24—5:1; 6:14.</char>
    </note> Te igkawalu ne bulan te igkarangeb ne leg-un te peghari ni Daryu diye te Pirsya, migpakiglalag ka Magbebaye ne Manama ki Sakariyas ne anak ni Birikiyas ne apu ni Idu. <verse number="2" style="v" />Ne migkahiyan te Magbebaye ne Manama si Sakariyas, “Amana a nabelu te me kabuybuyahan niyu, <verse number="3" style="v" />piru eglalahan ku sikaniyu, ‘Libed kew kayi te keddi su egdawaten ku sikaniyu.’<note caller="+" style="f"><char style="fr" closed="false">1:3 </char><char style="ft" closed="false">Te Hibruwanen: Libed kew kayi te keddi wey eglibed a diye te kaniyu.</char></note> Kahi te Manama ne Amana ne Maresen. <verse number="4" style="v" />‘Kene kew iling te kabuybuyahan niyu. Napangguhuran e sikandan te me prupita ne egpeengkeren ku te maddeet ne me himu ran piru ware sikandan migpammineg wey miglinga-linga keddiey.’ <verse number="5" style="v" />Nenammatey e ka me kabuybuyahan niyu wey ka sika ne me prupita. <verse number="6" style="v" />Purisu neyitabu diye te me kabuybuyahan niyu ka impanlalag wey ka pegpaney-paney ne impahuhud ku te me suluhuanen ku ne me prupita. Ne mig-inniyug ka me kabuybuyahan niyu te me sale dan wey migkahi, ‘Inlegparan kid e te Manama ne Amana ne Maresen sumale te me hinimuwan ta.’ ”</para>
  <para style="s">Ka me kudde ne impakita te Manama ki Sakariyas</para>
  <para style="p">
    <verse number="7" style="v" />Te igkarangeb en leg-un te peghari ni Daryu, te igkararuwa ne pulu wey hep-at (24) ne aldew te igkasapulu wey sabeka (11) te bulan te Sibat, migpakiglalag ka Magbebaye ne Manama ki Sakariyas. Si Sakariyas, anak ni Birikiyas ne anak ni Idu. <verse number="8" style="v" /><note caller="-" style="x"><char style="xo" closed="false">1:8: a </char><char style="xt" closed="false">Imp 6:4; </char><char style="xo" closed="false">b </char><char style="xt" closed="false">Imp 6:2.</char></note> Migkahi si Sakariyas, “Sabeka ne marusilem, due hendue te impataheinep keddiey ne panalihan te Magbebaye ne Manama ne migpangudde te bayew egmalalab! Ne diye seini migsanggel te bangalug taliware te me kayu ne egngaranan te mirtul. Ne diye te keinniyuhan din, due nangukudde te bayew mallalab, malluhew-luhew, wey me maangkag. <verse number="9" style="v" />Ne mig-insaan ku sikandin, ‘Ahalen, nekey-a ka igpasabut te seeye se migmangukudde?’</para>
  <para style="p">“Ne migtabak ka panalihan ne miggenendue, ‘Igpangguhud ku keykew ke nekey ka igpasabut kayi.’ <verse number="10" style="v" />Nataman, migpangguhuran ad te seeye se migpangudde ne migsanggel diye te taliware te me kayu ne mirtul. Migkahi sikandin, ‘Insuhu sikandan te Magbebaye ne Manama eyew egleuy te intiru ne kalibutan.’</para>
  <para style="p">
    <verse number="11" style="v" />“Ne impanugtulan te migmangudde seeye se panalihan te Magbebaye ne Manama ne migsasindeg diye te taliware te me kayu ne mirtul. Kahi ran, ‘Nalingut ney e ka intiru ne kalibutan wey nakita ney ne warad egpakabulig kayi wey warad e keseg.’</para>
  <para style="p">
    <verse number="12" style="v" />“Ne migkahi ka panalihan te Magbebaye ne Manama, ‘Manama ne Amana ne Maresen, ken-u nu naan pad igkeyid-u ka Hirusalim wey ka me lungsud te Huda ne ingkalangeti nu seled e te pitu ne pulu (70) ne leg-un?’</para>
  <para style="p">
    <verse number="13" style="v" />“Ne migtabak ka Magbebaye ne Manama te egpakaliwang wey egpakapahale te panalihan ne migpakiglalag keddi. <verse number="14" style="v" />Ne migkahiyan a te panalihan ne migpakiglalag keddi, ‘Ipangguhud nu naa ka seini: Seini ka inlalag te Manama ne Amana ne Maresen: Amana ku geyinawei wey igkabantali ka Hirusalim ne ingngaranan ded te Siyun. <verse number="15" style="v" />Piru amana a nabelu te me nasud ne hendue te ware igkabantali. Kene perem ne subla ka pegkabelu ku te keet-etawan ku, piru impasublaan mule te sika ne nasud ka pegbayad-bayad kandan.’ <verse number="16" style="v" />Purisu, kahi te Manama ne Amana ne Maresen, ‘eglibed a diye te Hirusalim duma te keyid-u ku, wey ig-abey ku igpasasindeg ka ugpaan ku wey ka Hirusalim.’</para>
  <para style="p">
    <verse number="17" style="v" />“Ne migkahiyan a te panalihan te igpaabey seini igpalalag, ‘Igsaad te Manama ne Amana ne Maresen ne eg-abayan din ded egmatubunga ka me lungsud te Hirusalim, wey egliwangen din ded ka keet-etawan te Siyun. Ne eg-alamen din ded ka Hirusalim isip kandin iya.’ ”</para>
  <para style="s">Ka me sungey ne impakita te Manama ki Sakariyas</para>
  <para style="p">
    <verse number="18" style="v" />“Te pegpitew ku man-e, due nakita ku ne hep-at ne sungey. <verse number="19" style="v" />Ne mig-insa a te panalihan te Magbebaye ne Manama, ‘Nekey naa ka igpasabut te sika se hep-at ne sungey?’</para>
  <para style="p">“Ne migtabak sikandin, ‘Ka sika ne me sungey, iyan sika ka me mabbulut ne nasud ne migdereet te keet-etawan te Huda, te Israil wey te Hirusalim.’</para>
  <para style="p">
    <verse number="20" style="v" />“Ne due impapitew keddi te Magbebaye ne Manama ne hep-at ne etew ne mannayab. <verse number="21" style="v" />Ne mig-insa a te panalihan te Manama, ‘Nekey ka eggimuwen dan?’</para>
  <para style="p">“Ne migtabak sikandin, ‘Miggendini sikandan eyew te pegdereet wey te pegguhus te me nasud ne migdereet te keet-etawan te Huda.’ ”</para>
  <chapter number="2" style="c" />
  <para style="s">Ka etew ne impakita te Manama ki Sakariyas ne mig-uyan te igseked ne lubid</para>
  <para style="p">
    <verse number="1" style="v" />Ne migpabulus si Sakariyas ka migkahi, “Pegleng-ag ku seini, mania te iyan kud e se etew ne miggen-gen te lubid ne igseked. <verse number="2" style="v" />Ne mig-insaan ku sikandin, ‘Egpeendei ka?’</para>
  <para style="p">“Ne migtabak sikandin, ‘Eggendiya a te Hirusalim su egsekeren ku ke mamenu kaluag wey kalayat ka sika ne siyudad.’</para>
  <para style="p">
    <verse number="3" style="v" />“Ne mig-awe e ka panalihan ne migpakiglalag keddi wey due lein ne panalihan ne migsinug-ung kandin. <verse number="4" style="v" />Ne migkahiyan te hun-a ne panalihan seeye se lein ne panalihan, ‘Apas ka pallahuy wey seini ilalag nu te seeye se kanakan, ‘Egkeyimu ne ware alad te Hirusalim tenged te nasublaan e ne masulug ka me etew wey me ayam. <verse number="5" style="v" />Su migsaad ka Magbebaye ne Manama ne sikandin ka egkeyimu ne alad ne hapuy te seeye ne siyudad eyew egbantey, wey sikandin ka egkabantug te sika ne siyudad.’ ’</para>
  <para style="s">Ka pegpeuli te Magbebaye ne Manama te neneuripen</para>
  <para style="p">
    <verse number="6-7" style="v" />“Ne migkahiyan te Magbebaye ne Manama ka keet-etawan din, ‘Immegsuwey-suwey ku sikaniyu te minsan hendei. Piru kuntee, awe kew e due te Babilunya wey libed kew e diye te Hirusalim. <verse number="8" style="v" />Minsan hentew ne eg-ehet wey egdereet kaniyu, nekeiling de te migdereetan dan ka katelesan ku.’</para>
  <para style="p">“Seini ka inlalag keddi te Manama ne Amana ne Maresen para te me nasud ne migmanulis te keet-etawan din. <verse number="9" style="v" />‘Pitew kew, eglegparan ku iya sikandan te paahi ne egmanulisen sikandan te me uripen dan.’</para>
  <para style="p">“Emun ke egkeyitabu e seini, egkatahaan niyu ne ka Manama ne Amana ne Maresen ka migsuhu keddi.</para>
  <para style="p">
    <verse number="10" style="v" />“Ne migkahi ka Magbebaye ne Manama, ‘E keet-etawan te Hirusalim, ulahing kew te pegkahale su eggenduen a te kaniyu wey duen ad e eg-ugpe duma kaniyu!’</para>
  <para style="p">
    <verse number="11" style="v" />“Te seeye ne timpu masulug ka me nasud ne egparani te Magbebaye ne Manama wey egkeyimu sikandan ne keet-etawan din. Eg-ugpe sikandin duma kandan, wey egkanengnengan dan ne ka Manama ne Amana ne Maresen iyan migsuhu keddi eyew te peglalag kandan. <verse number="12" style="v" />Eg-angkenen te Magbebaye ne Manama ka Huda isip kandin ne baad te matulus ne tane, wey eg-alamen din ded man-e ka Hirusalim.</para>
  <para style="p">
    <verse number="13" style="v" />“Peeneng-eneng kew se langun ne etew due te tangkaan te Magbebaye ne Manama, su eggendinid e sikandin puun te matulus ne ugpaan din.”</para>
  <chapter number="3" style="c" />
  <para style="s">Si Huswi wey si Meibulan</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">3:1: a </char>
      <char style="xt" closed="false">Isd 5:2; </char>
      <char style="xo" closed="false">b </char>
      <char style="xt" closed="false">Imp 12:10.</char>
    </note> Ne duen e man-e lein ne impakita keddiey te Magbebaye ne Manama. Impakita keddi si Huswi, ka Labew ne Talagpanubad ne migsasindeg diye te tangkaan te panalihan te Magbebaye ne Manama. Ne migsasindeg degma si Meibulan diye te igkakawanan din eyew te pegbayung kandin. <verse number="2" style="v" /><note caller="-" style="x"><char style="xo" closed="false">3:2: </char><char style="xt" closed="false">Hud 9.</char></note> Ne migkahiyan te Magbebaye ne Manama si Meibulan, “Peeneng-eneng ka Meibulan! Sikeddi ka Magbebaye ne Manama ne mig-alam te Hirusalim ka egsapad keykew! Ka sika ne etew egpekeiling te kayu ne egkatutung ne nasalukagmit puun te hapuy.”</para>
  <para style="p">
    <verse number="3" style="v" />Te seeye ne timpu, migsasindeg si Huswi diye te tangkaan te panalihan, ne migsaluub te biluwen ne kumbale. <verse number="4" style="v" />Ne migkahiyan te panalihan ka duma ne me panalihan ne migmanasindeg diye te tangkaan ni Huswi, “Luunga niyu ka biluwen ne kumbale ni Huswi.” Ne migkahiyan degma te panalihan si Huswi, “Impasaylu kud e ka me sale nu. Ne kuntee, egpakumbalaan ku sikeykew te iyam.” <verse number="5" style="v" />Ne migkahi a, “Langkusi niyu degma sikandin te malinis ne langkus.” Seeye naa, inlangkusan dan e sikandin te malinis ne langkus wey impakumbalaan dan e taheed te migsasindeg diye te marani ran ka panalihan te Magbebaye ne Manama.</para>
  <para style="p">
    <verse number="6" style="v" />Ne innangenan te panalihan te Magbebaye ne Manama si Huswi <verse number="7" style="v" />meyitenged te inlalag te Manama ne Amana ne Maresen ne miggenendue, “Emun ke egtumanen nu ka me suhu ku wey eg-ikulen nu ka langun ne impaney-paney ku keykew, sikeykew ka egpangulu te timplu ku wey te lama kayi. Egtuhutan ka ne egpakalalag te minsan nekey ne timpu duma te me panalihan ne migsasindeg kayi te lenged ku. <verse number="8" style="v" /><note caller="-" style="x"><char style="xo" closed="false">3:8: </char><char style="xt" closed="false">Hir 23:5; 33:15; Sak 6:12.</char></note> Ne kuntee, pammineg ke naa Huswi se Labew ne Talagpanubad, duma te me duma nu ne talagpanubad ne migpinnuu te lenged nu. Egpekeiling kew te tuus te egginguma ne keupianan. <verse number="9" style="v" />Tengtengi nu naa Huswi ka batu ne intahu ku due te tangkaan nu ne due pitu ne mata. Egsulatan ku seini wey eg-aween ku ka sale te keet-etawan te seini ne inged te senge kaaldew re.” <verse number="10" style="v" /><note caller="-" style="x"><char style="xo" closed="false">3:10: </char><char style="xt" closed="false">Mik 4:4.</char></note> Seini ka ingkahi te Manama ne Amana ne Maresen, “Te seeye ne aldew, egpanginggaten nu ka duma ne etew eyew te peggelung diye te parasan nu wey te kayu nu ne iggira.</para>
  <chapter number="4" style="c" />
  <para style="s">Ka tahuanan te sulu wey ka daruwa ne ulibu</para>
  <para style="p">
    <verse number="1" style="v" />Ne miglibed e man-e ka hun-a ne panalihan ne migpakiglalag keddi wey impukew a nikandin su hendue te nakalipereng a. <verse number="2" style="v" />Ne mig-insaan a nikandin te miggenendue, “Nekey-a ka nakita nu?”</para>
  <para style="p">Ne migtabak a, “Nakakita a te tahuanan te sulu ne neelin ne bulawan, ne due nekeuntud ne yahung. Ne diye te yahung, due pitu ne sulu ne nakatahu dutu wey pitu degma ne pebilu te sulu. <verse number="3" style="v" /><note caller="-" style="x"><char style="xo" closed="false">4:3: </char><char style="xt" closed="false">Imp 11:4.</char></note> Ne due daruwa dutu ne kayu ne ulibu. Nekeg-limang ka kayu diye te kilid te yahung.” <verse number="4" style="v" />Ne mig-insaan ku ka panalihan ne migpakiglalag keddi, “Ahalen, nekey-a ka igpasabut kayi?”</para>
  <para style="p">
    <verse number="5" style="v" />Ne migkahi ka panalihan, “Ware ke bes nakataha ke nekey ka igpasabut kayi?”</para>
  <para style="p">Ne migtabak a, “Ware, ahalen.”</para>
  <para style="p">
    <verse number="6" style="v" />Ne migkahiyan a te panalihan te keilangan ne iglalag ku ki Sirubabil ka inlalag te Manama ne Amana ne Maresen ne miggenendue, “Eglampus ka ne kene ne pinaahi te keseg nu, ke kene, pinaahi te panisingan ku. <verse number="7" style="v" />Ware minsan iling karakel te bubungan ne egpekeelet keykew, su egkapatag iya diye te tangkaan nu. Ne emun ke igtahu nud ka katammanan ne batu diye te tahuanan din, egmanguleyi e ka me etew ne egkahi, ‘Tetelesi, tetelesi!’ ”</para>
  <para style="p">
    <verse number="8" style="v" />Ne migkahiyan ad man-e te panalihan, <verse number="9" style="v" />“Si Sirubabil ka migpabunsud te seini ne timplu, wey sikandin ded man-e ka eg-impus. Ne egkatahaan te keet-etawan ku ne sikeddiey ka migpeuyan keykew diye te kandan. <verse number="10" style="v" />Su ka minsan hentew ne eglemet te amana mananey egkeimpusi ka pegpasasindeg te timplu, egkengahale ded keureme ke egkakita ran e ne egpabulus ded si Sirubabil ka eggimu te Timplu. Ne migkahiyan a te panalihan, “Ka sika se pitu ne sulu, iyan ka mata te Magbebaye ne Manama ne egpakakita te intiru ne inged.”</para>
  <para style="p">
    <verse number="11" style="v" />
    <note caller="-" style="x">
      <char style="xo" closed="false">4:11: </char>
      <char style="xt" closed="false">Imp 11:4.</char>
    </note> Ne mig-insaan ku ka panalihan, “Nekey-a ka igpasabut te sika se daruwa ne ulibu ne nekeglimang sika te impapinnuuwan te sulu?” <verse number="12" style="v" />Mig-inse e pad man-e ne miggenendue, “Nekey naa man-e ka igpasabut te seini se daruwa ne sugpang te kayu ne ulibu, ne diye te kakiliran te daruwa ne bulawan ne tubbu ne egtulayasan te tubil?”</para>
  <para style="p">
    <verse number="13" style="v" />Ne migtabak ka panalihan, “Ware ke bes nakataha ke nekey ka igpasabut kayi?”</para>
  <para style="p">Ne migtabak a, “Ware, ahalen.”</para>
  <para style="p">
    <verse number="14" style="v" />Ne migkahi ka panalihan, “Ka daruwa ne sugpang iyan sika se daruwa ne etew ne in-alam te Manama eyew egpamakey te Magbebaye ne Manama kayi te intiru ne kalibutan.”</para>
  <chapter number="5" style="c" />
  <para style="s">Ka eglulunen ne baseen ne miglayang</para>
  <para style="p">
    <verse number="1" style="v" />Pegleng-ag ku man-e, nakita ku ka sabeka ne eglulunen ne baseen ne miglayang. <verse number="2" style="v" />Ne mig-insaan a te panalihan, “Nekey ka nakita nu?”</para>
  <para style="p">Ne migtabak a, “Iyan ku nakita ka eglulunen ne baseen ne miglayang diye te aw-awangan, siyam ne mitrus ka kalayat, wey hep-at ne mitrus wey liware ka kaluag.”</para>
  <para style="p">
    <verse number="3" style="v" />Ne migkahiyan a te panalihan, “Nasulat te sika ne baseen ka pegdilus te keet-etawan te seini ne intiru ne tane. Nasulat diye te limang te baseen ne seeye se takawen, egpaaween te sika ne tane. Ne nasulat degma diye te limang te baseen ne seeye se egpanaad te ubat, egpaaween ded degma.” <verse number="4" style="v" />Migkahi ka Manama ne Amana ne Maresen, “Igpeuyan ku ka dilus ku diye te baley te seeye se takawen wey te seeye se egpanaad te ubat pinaahi te ngaran ku. Ne kene egkaawe sika taman te egkeet-et e ka me kayu wey me batu kayi.”</para>
  <para style="s">Ka malitan ne diye te kaban</para>
  <para style="p">
    <verse number="5" style="v" />Ne migparani ka panalihan ne migpakiglalag keddi ne migkahi, “Tengtengi nu ke nekey sika se egpeendini.”</para>
  <para style="p">
    <verse number="6" style="v" />Ne migkahi a, “Nekey-a sika?”</para>
  <para style="p">Ne migkahi sikandin, “Tahuanan sika ne dakel amana. Egpekeiling sika te sale te keet-etawan kayi te intiru ne tane.”</para>
  <para style="p">
    <verse number="7" style="v" />Nataman, imbekad e ka supe ne timehe, wey due malitan ne migpinnuu diye te seled.</para>
  <para style="p">
    <verse number="8" style="v" />Ne migkahi ka panalihan, “Ka seini se malitan, impahunsiling te karereetan.” Ne indasek te panalihan ka malitan wey insupaan din e man-e ka tahuanan ne dakel. <verse number="9" style="v" />Te pegleng-ag ku man-e, nakita ku ka daruwa ne malitan ne eglayang peendiye te keddiey. Due pakpak dan ne egpekeiling te pakpak te dakel amana ne bayaku. Ne innenat dan ka dakel ne tahuanan wey in-uyan dan e te egparibabew.</para>
  <para style="p">
    <verse number="10" style="v" />Ne mig-insaan ku ka panalihan ne migpakiglalag keddi, “Hendei ran naa eg-uyana ka dakel ne tahuanan?”</para>
  <para style="p">
    <verse number="11" style="v" />Ne migtabak ka panalihan keddi, “Diye dan eg-uyana te Babilunya, te tane te Sinar wey eggimuwan dan seini te timplu diye. Ne emun ke egkeimpusan dan e ka timplu, igtahu dan e ka dakel ne tahuanan diye eyew egsimbeen.”</para>
  <chapter number="6" style="c" />
  <para style="s">Ka impakita te Manama ne hep-at ne karwahi</para>
  <para style="p">
    <verse number="1" style="v" />Nataman, migleng-ag ad e man-e, wey nakita ku ka hep-at ne karwahi ne miglihawang diye te eletanan te daruwa ne bubungan ne burunsi. <verse number="2" style="v" /><note caller="-" style="x"><char style="xo" closed="false">6:2: a </char><char style="xt" closed="false">Imp 6:4; </char><char style="xo" closed="false">b </char><char style="xt" closed="false">Imp 6:5.</char></note> Ka hun-a ne karwahi, ingganuy te mallalab ne kudde, ne ka igkarangeb ne karwahi, ingganuy te me meitem ne kudde. <verse number="3" style="v" /><note caller="-" style="x"><char style="xo" closed="false">6:3: </char><char style="xt" closed="false">Imp 6:2.</char></note> Ne ka igkatelu ne karwahi, ingganuy te me maangkag ne kudde, wey ka igkeep-at ne karwahi, ingganuy te me kabang ne kudde. Neelin ne mannekal ka me kudde.</para>
  <para style="p">
    <verse number="4" style="v" />Ne mig-insaan ku ka panalihan, “Ahalen, nekey-a ka igpasabut te sika ne me karwahi?” <verse number="5" style="v" /><note caller="-" style="x"><char style="xo" closed="false">6:5: </char><char style="xt" closed="false">Imp 7:1.</char></note> Ne migtabak ka panalihan, “Iyan sika ka hep-at ne panisingan diye te langit ne diye pad migpuun te tangkaan te Magbebaye ne Manama te intiru ne kalibutan.”</para>
  <para style="p">
    <verse number="6" style="v" />Ne ka karwahi ne ingganuy te me meitem ne kudde, egpeendiye te igkahibang ne balabahan dapit te igsile te Babilunya. Ne ka karwahi ne ingganuy te me maangkag ne kudde, egpeendiye te iglineb, ne diye degma te igkakawanan ne balabahan seeye se kabang. <verse number="7" style="v" />Ne migmanlihawang e ka amana ne mannekal ne me kudde ne egkengaana-ane en iya ne egligkat ka egpitew te inged. Ne migkahi ka panalihan, “Hipanew kew e ka egleuy te kalibutan!” Ne nanligkat e sikandan. <verse number="8" style="v" />Ne migpanguleyian a te panalihan te miggenendue, “Tengtengi nu seeye se miggendiye te igkahibang ne balabahan ne nakapeeneng-eneng te langet te Manama.”</para>
  <para style="s">Ka pegkuruna ki Huswi</para>
  <para style="p">
    <verse number="9" style="v" />Ne migkahiyan a te Magbebaye ne Manama, <verse number="10" style="v" />“Pangua nu naa ka me bulawan wey me pelata ne neuyan enni Hulday, Tubiyas, wey ni Idayas. Nekeuli sikandan ka naddakep ne in-uyan diye te Babilunya. Ne leus ke naa diye te ki Husiyas ne anak ni Supunyas. <verse number="11" style="v" />Himuwa nu naa ne kuruna ka me pelata wey me bulawan. Ne ipakuruna nu naa ki Huswi, ka Labew ne Talagpanubad ne anak ni Husidik. <verse number="12" style="v" /><note caller="-" style="x"><char style="xo" closed="false">6:12: </char><char style="xt" closed="false">Hir 23:5; 33:15; Sak 3:8.</char></note> Nangeni nu sikandin te seini ka inlalag te Manama ne Amana ne Maresen, “Seini ka etew ne egngaranan te Sugpang, wey egmatubung sikandin diye te inged din, wey igpasasindeg din ig-abey ka timplu te Magbebaye ne Manama.” <verse number="13" style="v" />Uya, igpasasindeg din ig-abey ka timplu te Magbebaye ne Manama. Egmabantug sikandin iling te Hari wey sikandin ka egmandu te keet-etawan. Ne diye egsasindeg ka talagpanubad te kakiliran te trunu rin, wey egkasabeka sikandan ka eggimu te keupianan. <verse number="14" style="v" />Ka kuruna, diye de igtahu te timplu te Magbebaye ne Manama eyew te pegsuman-suman engki Hulday, Tubiyas, Idayas, wey ki Husiyas ne anak ni Supunyas.”</para>
  <para style="p">
    <verse number="15" style="v" />Ka me etew ne diye te maddiyu ne me inged, egpangendiye te Israil ka egbulig eggimu te timplu te Magbebaye ne Manama. Emun ke egkeyitabu e seini, egkatahaan niyud e ne ka Manama ne Amana ne Maresen, ka migsuhu keddiey ne egpeendiniyen te kaniyu. Ne egkeyitabu iya seini ke egtumanen niyu eg-ay-ayari ka me suhu te Magbebaye ne Manama niyu.</para>
  <chapter number="7" style="c" />
  <para style="s">Ka peglemet te Manama te kene ne malehet ne pegpuasa</para>
  <para style="p">
    <verse number="1" style="v" />Sikeddi si Sakariyas. Te igkeep-at ne leg-un te peghari ni Daryu, migpakiglalag keddi ka Magbebaye ne Manama, igkeep-at seeye ne aldew te igkasiyam ne bulan<note caller="+" style="f"><char style="fr" closed="false">7:1 </char><char style="ft" closed="false">Kislib ka igngaran te matig-Babilunya te igkasiyam ne bulan.</char></note>.</para>
  <para style="p">
    <verse number="2" style="v" />Te seeye ne timpu insuhu te me mahinged te Bitil ensi Sarasar wey si Rigimilik duma te me etew ran ne eggendiye te timplu te Manama ne Amana ne Maresen eyew eg-ampu ne egpanalanginan sikandan. <verse number="3" style="v" />Ne egpeinseen man-e sikandan diye te me talagpanubad te timplu te Manama ne Amana ne Maresen wey diye te me prupita te eggenendue, “Egpabulus-bulus key naan pad ka eglungku wey egpuasa te tagse igkalimma ne bulan eyew te pegsuman-suman te pegkahuhus dengan te timplu te Magbebaye ne Manama, iling te inggimu ney te hun-a ne me leg-un?”</para>
  <para style="p">
    <verse number="4" style="v" />Ne seini ka inlalag keddi te Manama ne Amana ne Maresen. <verse number="5" style="v" />“Kahii nu ka me etew te sika ne inged wey ka me talagpanubad, ne timpu te migpuasa wey miglungku sikandan te igkalimma wey igkapitu ne bulan<note caller="+" style="f"><char style="fr" closed="false">7:5 </char><char style="ft" closed="false">Te Hibruwanen: Seini ne bulan pegsumansuman te pegpatey ni Hidaliya</char></note> seled te pitu ne pulu (70) ne leg-un, ware dan himuwa sika para keddiey. <verse number="6" style="v" />Ne emun ke egkeen sikandan wey eg-inum, inggimu ran de sika para te pegkeetew ran.”</para>
  <para style="p">
    <verse number="7" style="v" />Sika degma ka inlalag te Magbebaye ne Manama kandan pinaahi te hun-a ne me prupita te timpu ne duen pad nangugpe diye te Hirusalim wey te matubung pad seini duma te me maddani ne me siyudad kayi, wey ka Nigib wey diye te igkakawanan ne napu.</para>
  <para style="s">Ka pegkeuripen dan tenged te pegsupak dan</para>
  <para style="p">
    <verse number="8" style="v" />Ne migkahiyan e man-e te Magbebaye ne Manama si Sakariyas, <verse number="9" style="v" />“Seini ka ignangen ku te me keet-etawan ku, ‘Himuwa niyu ka matareng ne peggukum wey ipapitew niyu ka himenew niyu diye te tagse sabeka. <verse number="10" style="v" />Kene niyu de-deeha ka me balu, ka ware me amey, ka me mahaliyug wey ka egka-ayu-ayu. Kene kew suman-suman te mareet diye te duma.’ ”</para>
  <para style="p">
    <verse number="11" style="v" />“Piru ware dan linglingaa ka inlalag ku kandan. Migpakehal sikandan te me pusung dan wey ware sikandan migpammineg. <verse number="12" style="v" />Impamakehal ran ka me pusung dan iling te batu, wey ware sikandan migpammineg te me suhu ku wey te me lalag ne impahuhud te panisingan ku pinaahi te me prupita dengan. Purisu amana a nabelu. <verse number="13" style="v" />Ne tenged su ware sikandan migpammineg te inlalag ku, kene ku degma egpamminehen ke eg-umew sikandan keddiey. <verse number="14" style="v" />Nekeiling a te balisusu ka egmegsuwey-suwey kandan diye te nalein-lein ne me nasud ne ware dan pad nabayei. Purisu neengkeran dan e ka meupiya ne me tane dan, wey warad e nangugpe.”</para>
  <chapter number="8" style="c" />
  <para style="s">Ka saad te Manama te pegpanalangin te Hirusalim</para>
  <para style="p">
    <verse number="1" style="v" />Ne migkahiyan ad e man-e te Manama ne Amana ne Maresen, <verse number="2" style="v" />“Amana ku geyinawei ka Hirusalim, sikan naa ka igkabelu kud iya ka kuntere din. <verse number="3" style="v" />Eglibed a diye te Hirusalim, ka matulus ne siyudad ku, wey diya a eg-ugpe. Ne ka Hirusalim, egngaranan te matinumanen ne siyudad. Ne ka bubungan te Manama ne Amana ne Maresen, egngaranan te matulus ne bubungan. <verse number="4" style="v" />Ne diyad e man-e egmaminpinnuu te ilis te dalan te Hirusalim ka me buyag ne me malitan wey me lukes, wey egmanutuked naan de sikandan tenged te kabuyahi ran. <verse number="5" style="v" />Ne egkeempet ka dalan te siyudad te egmangekelag ne me bate ne me lukes wey me malitan.</para>
  <para style="p">
    <verse number="6" style="v" />‘Emun ke egkengeinu-inu ka keet-etawan ku ne nasame te seini ne timpu, kena a mule egkeinu-inu kayi. <verse number="7" style="v" />Egpangabangan ku ka keet-etawan ku ne impandakep diye te me inged ne diye te igsile wey diye te iglineb. <verse number="8" style="v" />Igpalibed ku sikandan igpeugpe diye te Hirusalim. Ne egkeyimu sikandan ne keet-etawan ku, wey egkeyimu a ne matinumanen wey matareng ne Manama ran.’</para>
  <para style="p">
    <verse number="9" style="v" />“Ne kahi te Magbebaye, ‘Lig-en kew! Sikan ded ka egkarineg niyu ne inlalag dengan te me prupita te timpu ne miggimu sikandan te pabunsuranan te timplu ku. <verse number="10" style="v" />Te timpu ne ware pad bunsuri abayi himuwa ka timplu, ware etew wey ke mananap naa ne egbayaran te peggimu, wey delikadu ka peggiphipanew minsan hendei tenged su immeg-ehet-ehet ku ka tagse sabeka. <verse number="11" style="v" />Piru kuntee, kene kud e igpasalerep sikaniyu te kalised iling te neyimu ku te miglihad. <verse number="12" style="v" />Pammula kew ne due kalinaw. Ne egpamehas ka me paras niyu, wey egbebehas ka igmammula niyu, wey eg-uran degma ka langit. Igbehey ku seini se langun te seeye se nenasame ne keet-etawan. <verse number="13" style="v" />Me keet-etawan te Huda wey te Israil, indilus kew te duma ne nasud. Piru egpangabangan ku sikaniyu wey egkeyimu kew ne panalangin diye te kandan. Purisu kene kew kaaldek, ke kene, pakannekal kew.”</para>
  <para style="p">
    <verse number="14" style="v" />Migkahi ka Manama ne Amana ne Maresen, “Hendue te impasalerep ku sikaniyu te kalised te timpu ne nalangetan a te me kabubuyahan niyu wey ware ku ikeyid-u sikaniyu. <verse number="15" style="v" />Piru kuntee, nakasuman-suman a ne eg-upianan kud e man-e ka Hirusalim wey ka Huda. Purisu kene kew kaaldek. <verse number="16" style="v" /><note caller="-" style="x"><char style="xo" closed="false">8:16: </char><char style="xt" closed="false">Ipi 4:25.</char></note> Seini ka eleg ne eggimuwen niyu: Lalag kew te malehet diye te tagse sabeka kaniyu, wey hukumi niyu te eleg ne peggukum ka duma niyu, wey peup-upianey kew. <verse number="17" style="v" />Kene kew suman-suman te mareet diye te duma niyu, wey kene niyu geyinawei ka ubat ne pegpahunlibet su igkeepes ku sika.”</para>
  <para style="p">
    <verse number="18" style="v" />Ne migkahiyan ad e man-e te Manama ne Amana ne Maresen, <verse number="19" style="v" />“Ka pegpuasa te igkeep-at ne bulan, te igkalimma, te igkapitu, wey te igkasapulu (10) ne bulan, egkeyimu ne kahalaan te keet-etawan te Huda. Purisu geyinawei niyu ka kamalehetan wey ka keupianan.”</para>
  <para style="p">
    <verse number="20" style="v" />Seini ka inlalag te Manama ne Amana ne Maresen, “Masulug ne etew ne egpuun te masulug ne siyudad ka egmangendiye te Hirusalim. <verse number="21" style="v" />Ne egpanginggat ka mahinged te sabeka ne siyudad diye te duma ne siyudad ne eggenendue, ‘Apas kew e! Egsimbeen ta ka Manama ne Amana ne Maresen, wey egbuyuen ta ka panalangin din. Eggendiya a degma!’ <verse number="22" style="v" />Masulug ne etew wey maresen ne me nasud ka eggendiye te Hirusalim eyew te pegsimba te Manama ne Amana ne Maresen wey eyew te pegbuyu te panalangin din. <verse number="23" style="v" />Te seeye ne me timpu due sapulu ne etew ne egpuun te nalein-lein ne me nasud ne eggen-gen te kumbale te sabeka ne Hudiyu wey egkahi, ‘Egduma key keykew su nakarineg key ne migduma keykew ka Magbebaye ne Manama.’ ”</para>
  <chapter number="9" style="c" />
  <para style="s">Ka peglegpad te Manama te me inged ne kuntere te Israil</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">9:1: </char>
      <char style="xt" closed="false">Isa 17:1-3; Hir 49:23-27; Amu 1:3-5.</char>
    </note> <note caller="-" style="x"><char style="xo" closed="false">9:1-4: </char><char style="xt" closed="false">Isa 23:1-18; Isi 26:1—28:26; Huwil 3:4-8; Amu 1:9-10; Mat 11:21-22; Luk 10:13-14.</char></note> Seini ka inlalag te Magbebaye ne Manama:</para>
  <para style="q1">Eglegparan ku ka siyudad ne Hadrak wey Damasku</para>
  <para style="q2">tenged su keddi pad iya ka siyudad te Aram,</para>
  <para style="q2">wey ka langun ne tribu te Israil.</para>
  <para style="q1">
    <verse number="2" style="v" />Keddi ded man-e ka Hamat ne marani te Damasku</para>
  <para style="q2">apil ka me siyudad te Tiru wey te Sidun, minsan ke amana ne matagseb sikandan.</para>
  <para style="q1">
    <verse number="3" style="v" />Impalingutan pasasindehi te matig-Tiru ka siyudad dan te malig-en, matikang wey makepal ne alad,</para>
  <para style="q1">wey miglilimud sikandan te pelata ne iling kasulug te alinepung,</para>
  <para style="q2">wey te me bulawan ne iling te me basak diye te deralanen.</para>
  <para style="q1">
    <verse number="4" style="v" />Piru egpanguen te Magbebaye ne Manama ka langun ne karatuan te matig-Tiru.</para>
  <para style="q2">Ne igpandegpak din diye te dahat,</para>
  <para style="q2">wey egsilaban.</para>
  <para style="b" />
  <para style="q1">
    <verse number="5" style="v" />
    <note caller="-" style="x">
      <char style="xo" closed="false">9:5-7: </char>
      <char style="xt" closed="false">Isa 14:29-31; Hir 47:1-7; Isi 25:15-17; Huwil 3:4-8; Amu 1:6-8; Sup 2:4-7.</char>
    </note> Ne egkakita sika te matig-Askalun</para>
  <para style="q2">wey egkaaldek sikandan.</para>
  <para style="q1">Ne amana degma egkaaldek ka matig-Gasa wey ka matig-Ikrun</para>
  <para style="q2">su warad e igkasalig dan.</para>
  <para style="q1">Egkaawaan te Hari ka Gasa</para>
  <para style="q2">wey warad egpangugpe te Askalun.</para>
  <para style="q1">
    <verse number="6" style="v" />Ne iyan e egmangugpe ka me etew ne nasinewug se kabuhalan diye te Asdud,</para>
  <para style="q2">wey egtempuhen kud e ka pegkaambuhen te me Pilistihanun.</para>
  <para style="q1">
    <verse number="7" style="v" />Ne kenad e sikandan egkeen te ngalap ne duen pad langesa</para>
  <para style="q2">wey te me duma pad ne egkakeen ne ingkene.</para>
  <para style="q1">Ka me etew ne egkasame,</para>
  <para style="q2">egkeyimu e ne keet-etawan ku</para>
  <para style="q2">wey egkeyimu ne iling te kabuhalan ni Huda.</para>
  <para style="q1">Ka me mahinged te Ikrun,</para>
  <para style="q2">egkeyimu e degma ne keet-etawan ku wey egkasakup e sikandan iling te Hibusihanun.<note caller="+" style="f"><char style="fr" closed="false">9:7 </char><char style="ft" closed="false">Ka Hibusihanen iyan hun-a ne kabuhalan te Hirusalim te ware pad naahew ni Dabid seini.</char></note></para>
  <para style="q1">
    <verse number="8" style="v" />Egkekampu a diye te tane ku eyew egkatamengan ku seini,</para>
  <para style="q2">wey warad egpakabaye kayi ne kuntere ne me sundalu.</para>
  <para style="q1">Kene kud e egtuhutan ne duen pad egleig-leig te keet-etawan ku</para>
  <para style="q2">su amane e ka peg-antus dan.</para>
  <para style="s">Ka egginguma ne iyam ne Hari</para>
  <para style="q1">
    <verse number="9" style="v" />
    <note caller="-" style="x">
      <char style="xo" closed="false">9:9: </char>
      <char style="xt" closed="false">Mat 21:5; Huw 12:15.</char>
    </note> Ne migkahi ka Magbebaye ne Manama,</para>
  <para style="q1">“Gale-gale kew me matig-Siyun! Panguleyi kew te meemen sikaniyu se matig-Hirusalim!</para>
  <para style="q1">su eggendue te kaniyu ka Hari niyu.</para>
  <para style="q2">Matareng sikandin wey migpanalu. Mapariralemen sikandin wey egginguma ne eg-untud</para>
  <para style="q2">te nati te asnu.</para>
  <para style="q1">
    <verse number="10" style="v" />
    <note caller="-" style="x">
      <char style="xo" closed="false">9:10: </char>
      <char style="xt" closed="false">Sal 72:8.</char>
    </note> Igpariyu ku ka me kerumata puun te Ipraim wey ka me kudde ne eg-unturan te egmambubunu puun te Hirusalim,</para>
  <para style="q2">wey egpanggepuen ku ka me piet ne eggamiten te pegbubunu.</para>
  <para style="q1">Ka egginguma ne Hari,</para>
  <para style="q2">eg-uyan te keupianan diye te me nasud.</para>
  <para style="q1">Ne ka pegmandu din egpekeuma diye te dahat te Miditiranyan peendiye te namatey ne dahat,</para>
  <para style="q2">wey puun te Weyig ne Iyupratis</para>
  <para style="q2">peendiye te katammanan te kalibutan.”</para>
  <para style="s">Ka pegpalihawang te keet-etawan te Manama</para>
  <para style="q1">
    <verse number="11" style="v" />
    <note caller="-" style="x">
      <char style="xo" closed="false">9:11: </char>
      <char style="xt" closed="false">Iks 24:8.</char>
    </note> Migkahi ka Magbebaye ne Manama,</para>
  <para style="q2">“Tenged te kasabutan ku kaniyu ne intuusan te langesa,</para>
  <para style="q2">egbehayan ku te kaligwangan ka neneuripen ne in-ulug diye te mammara ne belun.</para>
  <para style="q1">
    <verse number="12" style="v" />Sikaniyu se neneuripen ne migpallateng,</para>
  <para style="q2">libed kew e diye te malig-en ne ugpaan.</para>
  <para style="q1">Ne kuntee eglalahan ku sikaniyu</para>
  <para style="q2">te egliwanan ku te daruwa ne lupi ka in-ahew puun kaniyu.</para>
  <para style="q1">
    <verse number="13" style="v" />Eggamiten ku ka Huda iling te piet te sundalu</para>
  <para style="q2">wey ka Ipraim ka tunud.</para>
  <para style="q1">Ne eggamiten ku</para>
  <para style="q2">ka etew te Siyun ne iling te kampilan</para>
  <para style="q2">te pegpakig-ehet te me etew te Grisya.</para>
  <para style="b" />
  <para style="q1">
    <verse number="14" style="v" />Ne egpapitew ka Magbebaye ne Manama te keet-etawan din diye te aw-awangan.</para>
  <para style="q2">Egpakatandeg ka pane din ne egpekeiling de te kilat.</para>
  <para style="q1">Egparahingen te Magbebaye ne Manama ka trumpita,</para>
  <para style="q2">wey egginguma sikandin duma te makeseg ne kalamag ne egpuun te igkakawanan ne balabahan dapit te igsile.</para>
  <para style="q1">
    <verse number="15" style="v" />Egpangabangan te Manama ne Amana ne Maresen ka keet-etawan din,</para>
  <para style="q2">wey egkatalu ran ka me kuntere dan.</para>
  <para style="q1">Egmanguleyi sikandan te pegbubunu ne iling te egkengewubug</para>
  <para style="q2">wey egpakadalanag ka langesa te me kuntere dan,</para>
  <para style="q1">wey egpanulayas seini iling te langesa te ayam ne igpanubad</para>
  <para style="q2">ne in-itis puun te yahung.</para>
  <para style="b" />
  <para style="q1">
    <verse number="16" style="v" />Te seeye kangkuwa ne aldew egluwasen te Magbebaye ne Manama ka keet-etewan din,</para>
  <para style="q2">iling te talagtameng ne egpangabang te me karniru rin puun te kalised.</para>
  <para style="q1">Egsil-ew sikandan diye te tane din</para>
  <para style="q2">iling te mahal ne batu ne diye te kuruna.</para>
  <para style="q1">
    <verse number="17" style="v" />Tetelesi wey meupiya ka egkeyingumaan dan!</para>
  <para style="q1">Egtulin ne maagsik-agsik ka me kanakan</para>
  <para style="q2">tenged te matubung ne uma te trigu,</para>
  <para style="q2">wey egkengahale ka me mengebay tenged te iyam ne binu.</para>
  <chapter number="10" style="c" />
  <para style="s">Ka pegluwas Manama te Huda wey te Israil</para>
  <para style="q1">
    <verse number="1" style="v" />Buyu kew te uran diye te Magbebaye ne Manama te timpu te tingtubu te pinamula,</para>
  <para style="q1">su sikandin ma ka miggimu te kibel wey migbehey te uran diye te etew,</para>
  <para style="q2">wey sikandin ka migpatubu te me pinamula diye te me kamet.</para>
  <para style="q1">
    <verse number="2" style="v" />
    <note caller="-" style="x">
      <char style="xo" closed="false">10:2: </char>
      <char style="xt" closed="false">Mat 9:36; Mar 6:34.</char>
    </note> Migmanginse-inse ka me etew diye te me diyus-diyus wey te me salamangkiru,</para>
  <para style="q2">piru kene ne mallehet wey ware karuan te me tabak ne narineg dan.</para>
  <para style="q1">Ka me mannaheinep egpangguhud te kene ne mallehet ne me taheinep,</para>
  <para style="q2">wey ware karuan te pegliwang dan.</para>
  <para style="q1">Tenged kayi, egmanlewuk-lewuk e ka me etew ne egpekeiling te me karniru ne nenatarin,</para>
  <para style="q2">wey nabaybayaran tenged te ware migtameng kandan.</para>
  <para style="b" />
  <para style="q1">
    <verse number="3" style="v" />Ne migkahi ka Magbebaye ne Manama, “Amana a nabelu te me lapu ne iyan migmandu te keet-etawan ku,</para>
  <para style="q2">wey eglegparan ku iya sikandan.</para>
  <para style="q1">Keddiey ka keet-etawan te Huda,</para>
  <para style="q2">wey sikeddiey ka Manama ne Amana ne Maresen</para>
  <para style="q2">ka egtanggu kandan.</para>
  <para style="q1">Egmekeiling sikandan te me mannekal ne me kudde diye te bunuanan.</para>
  <para style="q1">
    <verse number="4" style="v" />Ne diye egpuun te kandan ka me pangulu ne egpekeiling te pabunsuranan ne batu,</para>
  <para style="q2">seeye se egpekeiling te pes-ek te balung-balung,</para>
  <para style="q2">wey seeye se egkalein-lein ne me pangulu.</para>
  <para style="q1">
    <verse number="5" style="v" />Ne egpekeiling sikandan te mannekal ne me sundalu,</para>
  <para style="q2">wey egmandiekan dan ka me kuntere dan diye te basak te deralanen,</para>
  <para style="q2">wey egdumaan ku sikandan ka egmambubunu.</para>
  <para style="q1">Ne egkengatalu ran ka langun ne kuntere dan minsan ka migmangudde.</para>
  <para style="b" />
  <para style="q1">
    <verse number="6" style="v" />“Ne eglig-enen ku ka keet-etawan te Huda wey</para>
  <para style="q2">egluwasen ku ka keet-etawan te Israil.</para>
  <para style="q1">Igmalibed ku sikandan diye te me ugpaanan dan,</para>
  <para style="q2">tenged su amana ku geyinawei sikandan, iling dengan</para>
  <para style="q2">te ware ku pad balahara sikandan,</para>
  <para style="q2">sikeddiey ka Magbebaye ne Manama ran,</para>
  <para style="q2">wey egtabaken ku ka me peg-ampu dan.</para>
  <para style="q1">
    <verse number="7" style="v" />Ne egpekeiling te mannekal ne me bahani ka keet-etawan te Ipraim.</para>
  <para style="q2">Egkengahale sikandan iling te me etew ne nangiinum te binu.</para>
  <para style="q1">Ne ka me anak dan egmakakita kayi</para>
  <para style="q2">wey egkengahale sikandan tenged te neyimu ku.</para>
  <para style="b" />
  <para style="q1">
    <verse number="8" style="v" />“Egpangumawen ku ka keet-etawan ku wey eglibulungen ku sikandan. Egluwasen ku iya sikandan,</para>
  <para style="q2">wey egpamasuluhen ku ka me kabuhalan dan iling te dengan.</para>
  <para style="q1">
    <verse number="9" style="v" />Minsan immegsuwey-suwey ku sikandan diye te duma ne me nasud,</para>
  <para style="q2">piru egkatanuran e red iya nikandan diye,</para>
  <para style="q2">wey egpakaantus sikandan wey egmanguli duma te me anak dan.</para>
  <para style="q1">
    <verse number="10" style="v" />Igpalibed ku sikandan puun te Ihiptu wey eglibulungen ku sikandan puun te Asirya.</para>
  <para style="q2">Ne igpeugpe ku sikandan diye te Gilyad wey Libanun,</para>
  <para style="q2">ne egkeempet e te me etew ka intiru ne tane.</para>
  <para style="b" />
  <para style="q1">
    <verse number="11" style="v" />“Egmanlapas sikandan te dahat ne derakel se me luwak</para>
  <para style="q2">piru egpeengkeren ku ka me luwak.</para>
  <para style="q2">Ne minsan ka weyig te Nilu egmammara ke eglapas sikandan.</para>
  <para style="q1">Ne igpariralem ka mapegpeggasal</para>
  <para style="q2">ne Asiriya wey egkaawe ka karesen te Ihiptu.</para>
  <para style="q1">
    <verse number="12" style="v" />Eggimuwen ku ne mannekal ka keet-etawan ku,</para>
  <para style="q2">wey egsimbeen a nikandan.”</para>
  <para style="q2">Sika ka lalag te Magbebaye ne Manama.</para>
  <chapter number="11" style="c" />
  <para style="s">Ka peglegpad te Manama te Libanun wey te Basan</para>
  <para style="q1">
    <verse number="1" style="v" />Sikaniyu se matig-Libanun, lukati niyu ka me gumawan te me siyudad niyu,</para>
  <para style="q2">eyew egkatutung ka me kayu niyu ne me sidar.</para>
  <para style="q1">
    <verse number="2" style="v" />Paninehew kew wey pandalawit, se mallapung ne me kayu,<note caller="+" style="f"><char style="fr" closed="false">11:2 </char><char style="ft" closed="false">Te Hibruwanen: Sipris ne kayu.</char></note></para>
  <para style="q2">su nenapeled e ka me kayu ne sidar,</para>
  <para style="q2">wey nenaggangu e seeye se mateles ne me kayu!</para>
  <para style="q1">Paninehew kew wey pandalawit, se mallayat ne me kayu<note caller="+" style="f"><char style="fr" closed="false">11:2 </char><char style="ft" closed="false">Te Hibruwanen: Uks.</char></note> diye te Basan,</para>
  <para style="q2">su impamuwalas e ka makepal ne puwalas.</para>
  <para style="q1">
    <verse number="3" style="v" />Pammineha niyu ka pegpandalawit te me talagbantey te me karniru tenged</para>
  <para style="q2">su nareetan e ka neumung ne patabtabanan dan.</para>
  <para style="q1">Pammineg kew te hinihel te me liyun</para>
  <para style="q2">su nareetan e ka puwalas te Hurdan!</para>
  <para style="s">Ka daruwa ne talagtameng te karniru</para>
  <para style="p">
    <verse number="4" style="v" />Ne migkahiyan a te Magbebaye ne Manama, “Egkeyimu ka ne talagtanggu te me karniru ne intahahe ne eggimatayan. <verse number="5" style="v" />Ka minsan hentew ne egbeli wey eglape degma kandan, kene eglegparan. Seeye se migbelegye dutu,egkahi, ‘Egdayanen ka Magbebaye ne Manama su naratu ad e.’ Ne minsan ka talagtameng dan ware keyid-u kandan.”</para>
  <para style="p">
    <verse number="6" style="v" />Ne migkahi ka Magbebaye ne Manama, “Warad e keyid-u ku te me etew ne nangugpe te seini ne inged. Igbehey kud e ka tagse sabeka diye te sumbaley rin wey diye te Hari din. Egdereetan dan ka inged, wey ware sabeka kandan ne egluwasen ku.”</para>
  <para style="p">
    <verse number="7" style="v" />Sikan naa ka neyimu a ne talagtameng te me karniru ne eglapeen te me talagbeli. Ne migkuwa a te daruwa ne tuked, ka sabeka ingngaranan ku te “Keupiya wey keyid-u” wey ka igkarangeb ingngaranan ku te “Pegsabeka.” Ne intanggu ku ka me karniru. <verse number="8" style="v" />Naawaan ad te pegpariralem te tatelu ne talagtameng te me karniru ne nenabbelu keddi. Purisu impaawe kud e sikandan seled de te sabeka ne bulan. <verse number="9" style="v" />Purisu migkahi a diye te me karniru, “Kena ad e egtameng kaniyu. Ka egpatey, balahad e ne egkapatey wey ka egkalaag, balahad e ne egkalaag. Ne egmare-deetey ka tagse sabeka ne nenasame.” <verse number="10" style="v" />Ne ingkuwa ku ka tuked ku ne ingngaranan ku te “Keupiya wey keyid-u” wey inggepu ku seini eyew te pegpeila ne kenad igpabulus te Magbebaye ne Manama ka kasabutan din duma te langun ne etew. <verse number="11" style="v" />Te sika ne aldew ware kud e ipabulus ka kasabutan. Ka namelegye te me karniru ne nakakita keddiey, nakanengneng ne ka Magbebaye ne Manama ka miglalag kayi. <verse number="12" style="v" /><note caller="-" style="x"><char style="xo" closed="false">11:12-13: </char><char style="xt" closed="false">Mat 27:9-10.</char></note> <note caller="-" style="x"><char style="xo" closed="false">11:12: </char><char style="xt" closed="false">Mat 26:15.</char></note> Ne migkahiyan ku sikandan, “Ke suman-suman niyu ne malehet a, bayari a nikaniyu, piru ke kene, balaharen e.” Purisu imbayaran a nikandan te tatelu ne pulu (30) ne pelata.</para>
  <para style="p">
    <verse number="13" style="v" />Ne migkahiyan a te Magbebaye ne Manama, “Itahu nu sika diye te tahuanan te timplu.” Dakel ne kentidad sika se imbayad dan keddiey. Purisu, in-uyan kud diye te tahuanan te timplu te Magbebaye ne Manama. <verse number="14" style="v" />Ne inggepu kud e man-e ka igkarangeb ne tuked ne ingngaranan ku te “Pegsabeka” eyew te pegpeila ne warad nasabeka ka Huda wey ka Israil.</para>
  <para style="p">
    <verse number="15" style="v" />Ne migkahiyan ad e man-e te Magbebaye ne Manama, “Kua nud man-e ka kasangkapan te seeye se egkeungel-ungel ne talagtameng te me karniru. <verse number="16" style="v" />Su egpalepawen ku ka sabeka ne talagtameng te me karniru ne kene egkeyimenawan te me karniru wey kene egpamitew ke due egkatarin. Kene egbawi ke due egkapiulan, wey kene egtanggu te ware deet ne me karniru. Piru egkeenen din ka mallambu ne me karniru, wey egpanggusien din pad ka me sulu.</para>
  <para style="q1">
    <verse number="17" style="v" />Mekeyid-u hid-u ka talagtameng te karniru</para>
  <para style="q2">ne mig-engked te intamengan din!</para>
  <para style="q1">Egtempuhan perem sikandin te belad</para>
  <para style="q2">wey eglekatan te mata!</para>
  <para style="q1">Egkepis perem ka belad din</para>
  <para style="q2">wey egkabutud ka kawanan ne mata rin.”</para>
  <chapter number="12" style="c" />
  <para style="s">Ka egginguma ne kaluwasan te Hirusalim</para>
  <para style="p">
    <verse number="1" style="v" />Seini ka inlalag te Magbebaye ne Manama meyitenged te Israil, ka Magbebaye ne Manama ne migtekul te langit wey migtumpi te tane wey migbehey te umul te etew. Migkahi sikandin, <verse number="2" style="v" />“Mahaan kud e eggimuwa ka Hirusalim ne egpekeiling te ubab te binu ne egpekewubug te duma ne me inged ne nakalingut kayi. Ne emun ke eglusuran dan e ka Hirusalim, egpakalagkes ka duma ne siyudad te Huda. <verse number="3" style="v" />Piru te pegginguma kangkuwa te seeye ne aldew, eggimuwen ku ka Hirusalim ne egpekeiling te mabehat ne batu para te langun ne etew. Ne ka minsan hentew ne eggeram eggenat kayi, egluehan de iya. Ne egsabbeka ka langun ne nasud eyew te peglusud kayi. <verse number="4" style="v" />Piru te seeye kangkuwa ne aldew egginalatan ku ka langun ne kudde, wey egkengalibeg e ka nanguntud kayi. Egbantayan ku ka keet-etawan te Huda piru egbuturen ku ka me kudde te me kuntere dan. <verse number="5" style="v" />Ne egkahi diye te suman-suman dan ka me pangulu te Huda, ‘Me makeseg ka nangugpe te Hirusalim tenged su ka Manama ne Amana ne Maresen ka Manama ran.’</para>
  <para style="p">
    <verse number="6" style="v" />“Te seeye kangkuwa ne aldew eggimuwen ku ka me pangulu te Huda ne egpekeiling te baha te hapuy ne diye te taliware te intemehan, wey egpekeiling te egkalegleg ne sulu ne indullit diye te me lahami. Egdereetan dan ka langun ne inged ne nakalingut kandan. Piru ka keet-etawan te Hirusalim kene mule egkamenu diye te nangugpaan dan.</para>
  <para style="p">
    <verse number="7" style="v" />“Ne eggun-aan ku egpareeha ka nangugpe te Huda eyew ka kabantug te kabuhalaan ni Dabid wey ka kabantug te nangugpe te Hirusalim, kene egpakaliyu te kabantug te Huda. <verse number="8" style="v" />Te seeye kangkuwa ne aldew egpangabangan ku ka nangugpe diye te Hirusalim, wey minsan ka me malletey egmemakeseg iling ki Dabid. Ka me kabuhalan ni Dabid iling te Manama, iling te Panalihan te Magbebaye ne Manama ne egpangulu kandan. <verse number="9" style="v" />Te seeye ded kangkuwa ne aldew egdereetan ku ka langun ne nasud ne eglusud te Hirusalim.</para>
  <para style="p">
    <verse number="10" style="v" />
    <note caller="-" style="x">
      <char style="xo" closed="false">12:10: </char>
      <char style="xt" closed="false">Huw 19:37; Imp 1:7.</char>
    </note> <note caller="-" style="x"><char style="xo" closed="false">12:10-14: </char><char style="xt" closed="false">Mat 24:20.</char></note> “Eggipenuen ku te panisingan ne hiimenawen wey te maampu-ampu ka kabuhalan ni Dabid wey ka nangugpe te Hirusalim. Egtengtengan dan ka nangimatayan dan wey egmakapandalawit sikandan, iling te pegpandalawit te namatayan te sabsabeka ne anak wey ke panganey naa. <verse number="11" style="v" />Te seeye kangkuwa ne aldew egpanamantaman egpandalawit ka mahinged te Hirusalim iling te pegpandalawit ki Hadadrimun diye te napu te Migidu. <verse number="12" style="v" />Ne egmanlungku ka tagse kabuhalan te nasud. Ka kabuhalan ni Dabid, wey ka me asawa ran ne me malitan. Ka kabuhalan ni Natan, wey ka me asawa ran ne me malitan. <verse number="13" style="v" />Ka kabuhalan ni Libi, wey ka me asawa ran ne me malitan. Ka kabuhalan ni Simi wey ka me asawa ran ne me malitan. <verse number="14" style="v" />Wey ka langun ne kabuhalan ne nenasame, wey ka me asawa ran ne me malitan.</para>
  <chapter number="13" style="c" />
  <para style="p">
    <verse number="1" style="v" />Ne migkahi pad man-e ka Magbebaye ne Manama, “Te seeye kangkuwa ne aldew, due egtulayas ne sebseb diye te kabuhalan ni Dabid wey diye te mahinged te Hirusalim eyew te peglinis te me sale dan wey te pegsimba ran te me diyus-diyus.</para>
  <para style="p">
    <verse number="2" style="v" />“Te seeye kangkuwa ne aldew eg-aween ku ka langun ne diyus-diyus puun te tane, wey kenad e seini egkatanuran. Ne egdelrelen ku ka kene ne mallehet ne prupita wey ka mareet ne panisingan. <verse number="3" style="v" />Ke duen pad man-e egpanagne, ka amey rin e wey ka iney rin ka egkahi diye te kandin, ‘Keilangan ne eggimatayan ka su migpangguhud ka te ubat pinaahi te ngaran te Magbebaye ne Manama.’ Ne eggimatayan sikandin te amey wey iney rin ke egpabulus sikandin egpanagne. <verse number="4" style="v" />Te seeye kangkuwa ne aldew igkeyilew e te me prupita ka impalalag dan ne me pegpanagne. Kenad sikandan egsaluub te bulbulen ne kumbale te prupita eyew te pegpanlimbung. <verse number="5" style="v" />Purisu egkahi naan de sikandin, ‘Kena a ne prupita, talagbasukan a te tane su sikan en iya ka himu ku puun pad te pegkabate ku.’ <verse number="6" style="v" />Ne emun ke due eg-inse kandin, ‘Mania te napalpalian ka peka nu?’ Ne egtabak sikandin ne eggenendue, ‘Napalpalian a diye te baley te alukuy ku.’ ”</para>
  <para style="s">Ka pegkapatey te talagtameng te me karniru</para>
  <para style="q1">
    <verse number="7" style="v" />
    <note caller="-" style="x">
      <char style="xo" closed="false">13:7: </char>
      <char style="xt" closed="false">Mat 26:31; Mar 14:27.</char>
    </note> Ne migkahi ka Manama ne Amana ne Maresen,</para>
  <para style="q1">“Himata ka, kampilan.</para>
  <para style="q2">Lusuri nu ka talagtameng te karniru ne suluhuanen ku.</para>
  <para style="q1">Himatayi nu sikandin</para>
  <para style="q2">eyew egmemekegsuwey-suwey e ka me karniru.</para>
  <para style="q1">Egdereetan ku ka keet-etawan ku.</para>
  <para style="q2">
    <verse number="8" style="v" />Te intiru ne inged,</para>
  <para style="q2">due tatelu ne baad te keet-etawan,</para>
  <para style="q2">ne daruwa ne baad kayi ka egkengamatey wey sabeka re ne baad ka egkengeuyag.</para>
  <para style="q1">
    <verse number="9" style="v" />Ne eg-el-elehan ku ka nenasame</para>
  <para style="q2">wey egmatulusen ku sikandan iling te pegmatulus te pelata.</para>
  <para style="q2">Eg-el-elehan ku sikandan iling te peg-eleg-eleg te bulawan.</para>
  <para style="q1">Ne egpangananey sikandan keddi,</para>
  <para style="q2">wey egtabaken ku sikandan.</para>
  <para style="q1">Egkahi a, ‘Sikandan ka keet-etawan ku.’</para>
  <para style="q2">wey egkahi degma sikandan,</para>
  <para style="q2">‘Ka Magbebaye ne Manama ka Manama ney.’ ”</para>
  <chapter number="14" style="c" />
  <para style="s">Ka Hirusalim wey ka duma ne me Nasud</para>
  <para style="p">
    <verse number="1" style="v" />Ne eggingume e ka aldew te Magbebaye ne Manama, te seeye ne timpu egpanguen wey egba-baaren te me takawen ka me kasangkapan niyu diye te taliware niyu. <verse number="2" style="v" />Ne eglibulungen te Magbebaye ne Manama ka langun ne nasud te pegkuntere te Hirusalim. Ne egkaahew ka sika ne siyudad wey egpanakawan dan ka me baley, wey egpamehesen dan te eggilabet ka me malitan. Ne egkarakep ka baad te me mahinged te siyudad, piru ka duma kandan kene egkaawe diye te siyudad. <verse number="3" style="v" />Ne egpakig-ehet ka Magbebaye ne Manama te me nasud ne egkuntere te Hirusalim, iling te pegpakig-ehet din te dengan ne timpu. <verse number="4" style="v" />Te seeye kangkuwa ne aldew egsasindeg sikandin diye te bubungan te Ulibu ne diye dapit te igsile te Hirusalim. Egkaperi ka bubungan puun te igsile peendiye te iglineb wey egkeyimu e ne sabeka ne maluag ne napu. Ne ka baad te bubungan, egpekeendiye te igkahibang ne balabahan dapit te igsile, wey ka baad egpekeendiye te igkakawanan ne balabahan dapit te igsile. <verse number="5" style="v" />Ne ka napu te me bubungan te Magbebaye ne Manama, egkeeletan te duma ne me bubungan wey egpamallahuy kew iling te neyitabu te peglilinug te timpu ne si Usiyas pad ka mighari te Huda. Ne egginguma ka Magbebaye ne Manama, ka Manama niyu duma te me Panalihan din. <verse number="6" style="v" />Te seeye kangkuwa ne aldew warad e meinit wey ke maagsil naa.<note caller="+" style="f"><char style="fr" closed="false">14.6 </char><char style="ft" closed="false">Te Hibruwanen: Kene ne klaru.</char></note> <verse number="7" style="v" />Ne lein seini ne aldew uya su warad tamanan te aldew ne eglayag minsan te timpu te marusilem. Ka Magbebaye ne Manama re ka nakataha ke ken-u seini egkeyitabu.</para>
  <para style="p">
    <verse number="8" style="v" />
    <note caller="-" style="x">
      <char style="xo" closed="false">14:8: </char>
      <char style="xt" closed="false">Isi 47:1; Huw 7:38; Imp 22:1.</char>
    </note> Ke eggingume e seeye ne aldew, due weyig ne egpakabehey te umul due te Hirusalim. Ka baad te weyig egpekeendiye te igsile ne dahat wey ka baad te weyig egpekeendiye te iglineb ne dahat. Ne warad egtamanan te pegtulayas te seeye ne weyig minsan tingmeinit wey ke tinglengleng naa. <verse number="9" style="v" />Ne ka Magbebaye ne Manama ka egkeyimu ne Hari te intiru ne kalibutan. Te seeye kangkuwa ne aldew sabeka naan de ka Magbebaye ne Manama wey ka ngaran din naan de ka egsimbeen.</para>
  <para style="p">
    <verse number="10" style="v" />Ne egmapatag e ka intiru ne inged puun te Giba peendiye te Rimun ne igkakawanan ne balabahan dapit te igsile te Hirusalim. Piru migpalunggehaat ka Hirusalim ne matmatikang diye te tapey ne natahuan din, puun te gumawan te alad ni Binhamin peendiye te alad te pikungan, ne diye dengan ka tapey ne alad<note caller="+" style="f"><char style="fr" closed="false">14:10 </char><char style="ft" closed="false">Te Hibruwanen: tawir.</char></note> ni Hananil peendiye te kelesanan te behas te paras te Hari. <verse number="11" style="v" /><note caller="-" style="x"><char style="xo" closed="false">14:11: </char><char style="xt" closed="false">Imp 22:3.</char></note> Ne masulug e ka me etew ne eg-ugpe te Hirusalim su warad e dilusa ka sika ne siyudad wey warad egpakarereet kayi.</para>
  <para style="p">
    <verse number="12" style="v" />Ne seini ka igpasalerep te Magbebaye ne Manama te me nasud ne egkuntere te Hirusalim: egkengammewu ka me sapu dan, ka me mata ran, wey ka me dile dan, minsan mallenggew pad sikandan.</para>
  <para style="p">
    <verse number="13" style="v" />Ne te seeye ne timpu eglibehen sikandan te Magbebaye ne Manama wey egmeg-un-unayey e sikandan egmeyimhimatayey. <verse number="14" style="v" />Ne minsan ka Huda, egpakigkuntere e te Hirusalim. Ne eglibulungen diye te Hirusalim ka me karatuan te intiru ne nasud: ka me bulawan, pelata, wey ka masulug ne me kumbale.</para>
  <para style="p">
    <verse number="15" style="v" />Ne egpakasalerep degma te iling ded ne pegdilus ka me kudde, me mula,<note caller="+" style="f"><char style="fr" closed="false">14:15 </char><char style="ft" closed="false">Sabeka seini ne ayam ne anak te lukes ne asnu, wey beyan ne kudde.</char></note> me kamilyu, me asnu, wey minsan nekey ne ayam ne diye te kampu te me kuntere.</para>
  <para style="p">
    <verse number="16" style="v" />
    <note caller="-" style="x">
      <char style="xo" closed="false">14:16: </char>
      <char style="xt" closed="false">Lib 23:39-43.</char>
    </note> Ne ka langun ne neneuyag pad puun te me nasud ne migpakigkuntere te Hirusalim, eggendiye te Hirusalim te tagse leg-un eyew te pegsimba te Hari ne iyan ka Manama ne Amana ne Maresen, wey eyew egsahakeen diye te me balungbalung. <verse number="17" style="v" />Ne emun ke due me etew ne kene eggendiye te Hirusalim eyew te pegsimba te Hari, ne iyan ka Manama ne Amana ne Maresen, kene egpeuranan sikandan. <verse number="18" style="v" />Ke due matig-Ihiptu ne kene eggendiye te Hirusalim eyew te pegsimba, egpakasalerep degma sikandan te igpaneem-neem te Magbebaye ne Manama te seeye se me nasud ne ware migsahakeen diye te me balungbalung. <verse number="19" style="v" />Ne ka iglegpad te Ihiptu, sikan ded ka iglegpad te langun ne me nasud ne ware migsahakeen diye te me balungbalung.</para>
  <para style="p">
    <verse number="20" style="v" />Te seeye kangkuwa ne aldew, igsulat diye te me saliyew te me kudde ka seini ne lalag, “Matulus seini para te Magbebaye ne Manama.” Ka me hilutuanan ne diye te timplu, egpekeiling te matulus ne tahuanan ne diye te tangkaan te altar. <verse number="21" style="v" />Ka tagse hilutuanan diye te Hirusalim wey te Huda, egkeyimu ne matulus diye te Manama ne Amana ne Maresen. Ne ka langun ne egpanubad, eg-angey te me hilutuanan eyew egsubaan te igpanubad dan. Te seeye ne timpu warad e egpamelegye te minsan nekey diye te timplu te Manama ne Amana ne Maresen.</para>
</usx>