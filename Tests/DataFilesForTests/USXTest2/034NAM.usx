<?xml version="1.0" encoding="utf-8"?>
<usx version="2.0">
  <book code="NAM" style="id">Matigsalug Version</book>
  <para style="ide">UTF-8</para>
  <para style="h">Nahum</para>
  <para style="toc1">Nahum</para>
  <para style="toc2">Nahum</para>
  <para style="toc3">Nah</para>
  <para style="mt">Nahum</para>
  <para style="is">Igpewun-a</para>
  <para style="ip">Ka baseen ni Nahum, sabeka seini ne balak te peggale-gale tenged te pegkahuhus te Ninibi. Ka Ninibi ka iney ne siyudad te Asirya ne kuntere dengan te Israil. Neyitabu seini te mahaan e ka katamanan te igkapitu ne pulu (70) ne leg-un te ware pad neetew si Kristu. Ka pegkahuhus te Ninibi, impalintutuuwan te me etew ne sabeka sika ne legpad te Magbebaye ne Manama te seeye se mabulut wey hambuhen ne nasud.</para>
  <para style="iot">Ka nenasulat te seini ne baseen</para>
  <para style="io1">Ka peggukum te Ninibi 1:1-15</para>
  <para style="io1">Ka pegkahuhus te Ninibi 2:1-3:19</para>
  <chapter number="1" style="c" />
  <para style="p">
    <verse number="1" style="v" />
    <note caller="-" style="x">
      <char style="xo" closed="false">1:1—3:19: </char>
      <char style="xt" closed="false">Isa 10:5-34; 14:24-27; Sup 2:13-15.</char>
    </note> Seini ka guhuren meyitenged te Ninibi sumale te impakita te Manama ki Nahum ne matig-Ilkus.</para>
  <para style="s">Ka pegkabelu te Manama te matig-Ninibi</para>
  <para style="q1">
    <verse number="2" style="v" />En-enengan ne talikuren ka Magbebaye ne Manama wey egsuli sikandin ke egpakaayad-ayad. Egsuli iya sikandin wey eglegpad. Egsulian din ka me kuntere din,</para>
  <para style="q2">wey eglegparan din sikandan.</para>
  <para style="q1">
    <verse number="3" style="v" />Kene ne mahaan egkabelu ka Magbebaye ne Manama,</para>
  <para style="q2">wey amana ne maresen sikandin</para>
  <para style="q2">wey kene din egtuhutan ne kene egkalegparan ka me makasesale.</para>
  <para style="b" />
  <para style="q1">Egpangalamag wey egbaggiyu ke eglihad sikandin,</para>
  <para style="q2">wey ka me gapun ka alinepung te me paa rin.</para>
  <para style="q1">
    <verse number="4" style="v" />Egsaparan din ka dahat, ne egkeetiyan seini,</para>
  <para style="q2">eg-etiyan din ka langun ne weyig.</para>
  <para style="q1">Egkaawe ka kabantug te Basan wey Karmil,</para>
  <para style="q2">wey egkaawe degma ka pegpangabukad te me bulak diye te Libanun.</para>
  <para style="q1">
    <verse number="5" style="v" />Egkawelwel diye te tangkaan din ka me bubungan</para>
  <para style="q2">wey egkalleney ka me labuntud.</para>
  <para style="q1">Egkawelwel ka tane, wey ka kalibutan</para>
  <para style="q2">wey egkelkelen ka langun ne nangugpe kayi.</para>
  <para style="b" />
  <para style="q1">
    <verse number="6" style="v" />Hentew bes ka egpakaantus ke egkalangetan sikandin?</para>
  <para style="q2">Ke egkalangetan sikandin, ware iya egpakaantus.</para>
  <para style="q1">Ka langet din, egpekeiling te hapuy ne egkanlab-kanlab,</para>
  <para style="q2">ne puun te pegkalangeti rin, igpalupet din ka me batu.</para>
  <para style="q1">
    <verse number="7" style="v" />Amana ne meupiya ka Magbebaye ne Manama,</para>
  <para style="q2">sikandin ka aputanan te timpu te keyirapan,</para>
  <para style="q2">wey egtangguwen din seeye se egsalig kandin.</para>
  <para style="q1">
    <verse number="8" style="v" />Egpekeiling sikandin te mangune-kune ne baggiyu ne eggimatey te langun ne me kuntere din,</para>
  <para style="q2">wey eglupuhen din ka me kuntere din taman te egkengammatey.</para>
  <para style="q1">
    <verse number="9" style="v" />Purisu, ke nekey ma ka iglelalis dan te Magbebaye ne Manama,</para>
  <para style="q2">egbalabahan din sika.</para>
  <para style="q1">Ne kenad sika egkalibed pad.</para>
  <para style="q1">
    <verse number="10" style="v" />Egpekeiling sikandan te etew ne newubug ne nasaligkat te sapinit,</para>
  <para style="q2">eglegparan sikandan iling te nahangu ne lahami ne egsilaban diye te hapuy.</para>
  <para style="b" />
  <para style="q1">
    <verse number="11" style="v" />Diye migpuun te keykew Ninibi</para>
  <para style="q2">ka etew ne migplanu te mareet meyitenegd te Magbebaye ne Manama.</para>
  <para style="q1">
    <verse number="12" style="v" />Seini ka inlalag te Magbebaye ne Manama, “Minsan ke maresen wey masulug sikandan,</para>
  <para style="q2">egguleen ku iya egpangimatayi sikandan.</para>
  <para style="q1">Minsan impeyirapan ku ka keet-etawan ku,</para>
  <para style="q2">piru kene kud eg-abayan egpeyirapi.</para>
  <para style="q1">
    <verse number="13" style="v" />Su eg-awaan kud e sikandan te geem te peg-uripen kaniyu,</para>
  <para style="q2">eyew duen e kaligwangan niyu.</para>
  <para style="b" />
  <para style="q1">
    <verse number="14" style="v" />Seini ka inlalag te Magbebaye ne Manama te matig-Ninibi:</para>
  <para style="q1">“Kene kew e egpakaangken te me kabuhalan ne iyan eg-uyan te ngaran niyu,</para>
  <para style="q2">egdereetan ku ka innimu niyu ne me larawan ne intahu niyu diye te ugpaan te me diyus-diyus niyu.</para>
  <para style="b" />
  <para style="q1">
    <verse number="15" style="v" />
    <note caller="-" style="x">
      <char style="xo" closed="false">1:15: </char>
      <char style="xt" closed="false">Isa 52:7.</char>
    </note> Tengteng kew, diye migbaye te me bubungan</para>
  <para style="q2">ka suluhuanen ne mig-uyan te meupiya ne panugtulen meyitenged te keupianan!</para>
  <para style="q1">Sahakeen kew te peggale-gale me matig-Huda,</para>
  <para style="q2">tumana niyu ka insaad niyu,</para>
  <para style="q2">su kenad e egpakalusud kaniyu ka maddeet ne me etew.</para>
  <para style="q2">Egkatamtamanan iya egkahule sikandan.</para>
  <chapter number="2" style="c" />
  <para style="s">Ka pegkahuhus te Ninibi</para>
  <para style="q1">
    <verse number="1" style="v" />Me matig-Ninibi,</para>
  <para style="q1">eglusuran kew e te me kuntere niyu ne egpakahuhus kaniyu.</para>
  <para style="q1">Andama niyu ka me panganiban niyu.</para>
  <para style="q1">Tamengi niyu ka dalan!</para>
  <para style="q2">Pangandam kew te pegpabunbunuey! <verse number="2" style="v" />Minsan indereetan ka Israil, iling te me pinamula ne ubas ne indereetan ka me sugpang, igpalibed ded te Magbebaye ne Manama ka kabantug ni Hakub iling te kabantug te Israil.</para>
  <para style="q1">
    <verse number="3" style="v" />Mallalab ka me kalasag te me kuntere niyu ne me sundalu,</para>
  <para style="q2">wey mallalab degma ka insaluub dan ne manggad.</para>
  <para style="q1">Te timpu ne eglusud sikandan, egpangilak-ilak ka me karwahi ran iling te hapuy,</para>
  <para style="q2">wey egkengaana-ane en iya ne egligkat ka me kudde dan.<note caller="+" style="f"><char style="fr" closed="false">2.3 </char><char style="ft" closed="false">Te Hibruwanen: sipris</char></note></para>
  <para style="b" />
  <para style="q1">
    <verse number="4" style="v" />Migwaheswes de ka me karwahi ran diye te deralenen,</para>
  <para style="q2">eglibed-libed sikandan diye te me plasa.</para>
  <para style="q1">Egkengalegleg sikandan iling te sulu,</para>
  <para style="q2">wey egpekeiling de sikandan te iggeteb ne kilat.</para>
  <para style="q1">
    <verse number="5" style="v" />Impeumew ka me pangulu</para>
  <para style="q2">wey nenakarugsu sikandan te peg-iyal-iyal ran.</para>
  <para style="b" />
  <para style="q1">Migdasen diye te alad seeye se eglusud kandan</para>
  <para style="q2">wey intangen dan e seeye se eggamiten te pegguhus te alad.</para>
  <para style="q1">
    <verse number="6" style="v" />Nallukatan ka gumawan ne in-elet te weyig,</para>
  <para style="q2">wey nenaaldek ka me etew diye te palasyu.</para>
  <para style="q1">
    <verse number="7" style="v" />Inderakep ka rayna wey imprisu,</para>
  <para style="q2">ne miglungku iling te selepati seeye se me suluhuanen din ne me malitan,</para>
  <para style="q2">wey impandabi ran ka me kumeng dan te peglungku.</para>
  <para style="q1">
    <verse number="8" style="v" />Egpekeiling ka Ninibi te linew ne egkabusbus e ka weyig din,</para>
  <para style="q1">egmanguleyi sikandan ne miggenendue, “Peeneng-eneng kew! Peeneng-eneng kew!”</para>
  <para style="q2">piru warad iya sabeka ne miglinga-linga.</para>
  <para style="b" />
  <para style="q1">
    <verse number="9" style="v" />Pangua niyu ka me pelata wey ka me bulawan!</para>
  <para style="q1">Sesalihi ka karatuan te seini ne siyudad.</para>
  <para style="b" />
  <para style="q1">
    <verse number="10" style="v" />Nahuhus e wey nareetan e ka Ninibi.</para>
  <para style="q1">Nenaaldek ka mahinged, impangelkel ka me buel ran wey ka me lawa ran,</para>
  <para style="q2">wey warad lelangeseen te me ulaula ran!</para>
  <para style="q1">
    <verse number="11" style="v" />Hendei naan e ka siyudad te Ninibi ne nekeiling te ugpaan te liyun,</para>
  <para style="q2">ka inged ne pakeenanan te me nati ran.</para>
  <para style="q2">Hendei naan e ka sika ne siyudad ne egpanguyanan te me liyun te dinawi ran</para>
  <para style="q2">ne warad iya egpakahewhew te me anak dan?</para>
  <para style="q1">
    <verse number="12" style="v" />Egpaminbindasen te liyun ka dinawi rin wey igpangatul-atul diye te me anak din wey diye te me duma rin,</para>
  <para style="q2">eggipenuen din ka sulung te dinawi rin,</para>
  <para style="q2">wey eggipenuen din ka ugpaanan din te me sapu te seeye se impamindas-bindas din.</para>
  <para style="p">
    <verse number="13" style="v" />Ne migkahi ka Amana ne Maresen ne Magbebaye, “Egpakigkuntere a kaniyu! Egsilaban ku ka me karwahi niyu. Egkengamatey ka me sundalu niyu te pegpabunbunuey, wey egkuen ku ka langun ne karatuan ne in-ahew niyu diye te duma. Kene kew e egpakapeuyan te suluhuanen niyu diye te duma ne nasud eyew te pegguhud kandan ke nekey ka igkeupii niyu ne igpeyimu kandan.”</para>
  <chapter number="3" style="c" />
  <para style="q1">
    <verse number="1" style="v" />Mekeyid-u-hid-u ka siyudad ne egmeyim-himatayey,</para>
  <para style="q2">napenu te peg-uubat, pegpangahew</para>
  <para style="q2">wey te pegpanakew ne kene egkataman!</para>
  <para style="q1">
    <verse number="2" style="v" />Pamineg kew te masilatipak ne lampes,</para>
  <para style="q2">wey te kahulub te me ligid</para>
  <para style="q2">te miglungkesu ne me kudde,</para>
  <para style="q2">wey te egmandatul-datul ne me karwahi.</para>
  <para style="q1">
    <verse number="3" style="v" />Miglusud e ka me sundalu ne migmangukudde,</para>
  <para style="q2">egmangilak-ilak ka me kampilan wey me delreg dan,</para>
  <para style="q2">wey susuluhi ka nenammatey.</para>
  <para style="q1">Miglatambu ka lawa te nenammatey wey kenad egkaseel,</para>
  <para style="q2">nenasaligkat sikandan te me lawa te minatey!</para>
  <para style="q1">
    <verse number="4" style="v" />Ne neyitabu seini se langun diye te Ninibi tenged su iling sikandin te malitan ne egpamelegye te lawa rin,</para>
  <para style="q2">talagtintal sikandin wey due taleyid-u rin.</para>
  <para style="q2">Sikan naa ka naakalan ka duma ne nasud ne egpasakup kandin.</para>
  <para style="q1">
    <verse number="5" style="v" />Ne migkahi ka Amana na Maresen ne Magbebaye diye te matig-Ninibi,</para>
  <para style="q1">“Egpakig-ehet a kaniyu!</para>
  <para style="q2">Egpeyilewan ku sikaniyu diye te duma ne me nasud.</para>
  <para style="q2">Egpekeiling kew te malitan ne eglangisan taman te ulaula eyew egkakita ka pegkaluungi rin.</para>
  <para style="q1">
    <verse number="6" style="v" />Egdegpakan ku sikaniyu te me basura te pegpakita ne egle-leihen ku sikaniyu,</para>
  <para style="q2">wey eggimuwen ku sikaniyu ne tengtengan te me etew.</para>
  <para style="q1">
    <verse number="7" style="v" />Ne egpariyu ka langun ne egpakakita kaniyu wey egkekahi,</para>
  <para style="q2">‘Nahuhus e ka Ninibi,</para>
  <para style="q2">hentew naa ka eglungku kandin?</para>
  <para style="q2">Hendei a egpakakita te egliwang kandin?’ ”</para>
  <para style="b" />
  <para style="q1">
    <verse number="8" style="v" />Ninibi, me-meupiya ke naan pad du te inged ne Tibis,</para>
  <para style="q2">ka iney ne siyudad te Ihiptu ne diye te marani te Weyig ne Nilu?</para>
  <para style="q1">Nalingutan sikandin te weyig ne panganiban din wey elet te alad din.</para>
  <para style="q1">
    <verse number="9" style="v" />Ne iyan insalihan te Tibis ka inged ne Itupya wey Ihiptu.</para>
  <para style="q1">Ware katamanan te karesen din.</para>
  <para style="q1">Ne egpangabang kandin ka inged ne Put wey ka me matig-Libya.</para>
  <para style="b" />
  <para style="q1">
    <verse number="10" style="v" />Piru neuyan ded ka matig-Tibis eyew eg-uripenen,</para>
  <para style="q2">wey impanlupet diye te deralanen ka dereisek pad ne me bate.</para>
  <para style="q2">Impangiketan te kedina ka me talahuren ne me etew</para>
  <para style="q2">wey imbaad-baad sikandan pinaahi te pegpintut-pintut eyew eggimuwen ne me uripen.</para>
  <para style="b" />
  <para style="q1">
    <verse number="11" style="v" />Sikaniyu degma se matig-Ninibi, egpekeiling kew te newubug ne egpakatilis-tilis.</para>
  <para style="q2">Egkaaldek kew ne eglusud te me kuntere niyu wey egpamitew kew te eggelesan niyu.</para>
  <para style="q1">
    <verse number="12" style="v" />Ka langun ne malig-en, matikang wey makepal<note caller="+" style="f"><char style="fr" closed="false">3.12 </char><char style="ft" closed="false">Te Hibruwanen: portrisis</char></note> ne alad diye te siyudad, egpekeiling te kayu ne igira ne sikan pad neyinuhi se me behas.</para>
  <para style="q2">Ka langun ne malig-en, matikang wey makepal ne alad diye te siyudad,</para>
  <para style="q1">Ne emun ke egwel-welen seini,</para>
  <para style="q2">egkengatahak ka me behas diye te be-be te seeye se egkeupian ne egkeen.</para>
  <para style="q1">
    <verse number="13" style="v" />Tengteng kew, me luyeg ka me sundalu niyu, iling sikandan te me malitan.</para>
  <para style="q2">Egkatutung ka me pagul te gumawan te siyudad niyu,</para>
  <para style="q2">sikan naa ka mahaan de egpakaseled ka me kuntere niyu.</para>
  <para style="q1">
    <verse number="14" style="v" />Pangandam kew te pegginguma te me kuntere niyu.</para>
  <para style="q2">Sakug kew e te weyig eyew due egkeinum niyu ke eglusuran kew e.</para>
  <para style="q1">Himu kew te tisa</para>
  <para style="q2">wey lig-ena niyu ka alad te siyudad.</para>
  <para style="q1">
    <verse number="15" style="v" />Piru minsan nekey ka eggimuwen niyu, egtutungen kew red iya</para>
  <para style="q2">wey eggimatayan kew pinaahi te kampilan.</para>
  <para style="q1">Egkahule kew iling te pinamula ne inggingumaan te me talangas.</para>
  <para style="q1">Kabuhal kew iling te me talangas,</para>
  <para style="q2">pamasulug kew iling te me palahe!</para>
  <para style="q1">
    <verse number="16" style="v" />Intimulan niyu ka me nigusyanti due te kaniyu,</para>
  <para style="q2">ne masulug pad sikandan dute me bituen te langit.</para>
  <para style="q1">Piru egkaawe sikandan</para>
  <para style="q2">iling te talangas ne eg-amin egkeen te pinamula wey eglayang ded man-e.</para>
  <para style="q1">
    <verse number="17" style="v" />Egpekeiling ka me talagtameng niyu te me palahe.</para>
  <para style="q1">Egpekeiling ka me upisyal niyu te me talangas</para>
  <para style="q2">ne eglatun diye te me alad te maagsil ne timpu.</para>
  <para style="q1">Piru eglayang sikandan ke egsile e kaaldew</para>
  <para style="q2">wey ware sabeka ne nakataha ke hendeid e sikandan.</para>
  <para style="b" />
  <para style="q1">
    <verse number="18" style="v" />Nenamatey e ka me pangulu nu, E Hari te Asirya.</para>
  <para style="q1">Natalagtag e ka keet-etawan nu diye te me bubungan,</para>
  <para style="q2">wey warad e eglibulung kandan.</para>
  <para style="q1">
    <verse number="19" style="v" />Egpekeiling ka te etew ne napalian</para>
  <para style="q2">ne ka pali din kenad e egkeulian.</para>
  <para style="q1">Ne egpakapegtagpi te me belad te pegkahale ka langun ne egpakataha te guhuren meyitenged te karereetan ne neyingumaan nu,</para>
  <para style="q2">su ware minsan sabeka ne ware nakaheram te mareet ne hinimuwan nu.</para>
</usx>