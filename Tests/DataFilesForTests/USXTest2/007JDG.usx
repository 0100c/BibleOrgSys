<?xml version="1.0" encoding="utf-8"?>
<usx version="2.0">
  <book code="JDG" style="id">Matigsalug Version</book>
  <para style="ide">UTF-8</para>
  <para style="h">Talewukum</para>
  <para style="toc1">Me Talewukum</para>
  <para style="toc2">Talewukum</para>
  <para style="toc3">Tal</para>
  <para style="mt">Me Talewukum</para>
  <para style="is">Igpewun-a</para>
  <para style="ip">Ka baseen te Me Talewukum, insaamul seini ne me guhuren te panugtulen te Israil puun te peglusud dan te Kanaan peendiye te timpu ne ka Hari e ka egmandu te Israil. Nahuhud te seini ne baseen ka dakel ne neyimu te me bahani ran ne ingngaranan te “Me talewukum”. Me pangulu te sundalu ka kasuluhan kandan wey kene ne me talewukum sumale te pegsabut ta te seini ne lalag. Iyan amana neila si Samsun kandan langun. Ka neyimu rin diye egkakita te Kapitulu 13-16.</para>
  <para style="ip">Seini ka egkaangey ta ne dakel ne katuenan te seini ne baseen: miglampus ka Israil tenged su maruma-ruma sikandan te suhu te Manama, piru ka pegpariyu dan kandin iyan mig-uyan kandan diye te karereetan. Andam layun ka Manama ne egluwas te keet-etawan din te timpu ne eg-iniyug sikandan te sale dan wey eglibed eg-abey sikandan diye te kandin.</para>
  <para style="iot">Ka nenasulat te seini ne baseen</para>
  <para style="io1">Me hitabu taman te pegkapatey ni Huswi 1:1-2:10</para>
  <para style="io1">Ka me talewukum te Israil 2:11-16:31</para>
  <para style="io1">Nenasinewug ne hitabu 17:1-21:25</para>
  <chapter number="1" style="c" />
  <para style="s">Ka pegdakep ki Adunibisik te kabuhalan enni Huda wey Simyun</para>
  <para style="p">
    <verse number="1" style="v" />Te namatey e si Huswi, mig-inse ka me matig-Israil diye te Magbebaye ne Manama ne miggendue, “Hentew-a ka eggun-a ne egpakigbubunu te me matig-Kanaan?” <verse number="2" style="v" />Ne migtabak ka Magbebaye ne Manama, “Iyan eggun-a ka kabuhalan ni Huda su imbehey kud kandan ka tane.”</para>
  <para style="p">
    <verse number="3" style="v" />Ne migkahi ka kabuhalan ni Huda diye te kabuhalan ni Simyun ne me karumaan dan, “Dumeyi key diye te tane ne intahahe kanami wey egsabeka ki ka egpakigkuntere te me matig-Kanaan. Ne egduma key degma kaniyu diye te intahahe ne tane para kaniyu.” Purisu migdumaan sikandan te kabuhalan ni Simyun. <verse number="4" style="v" />Sikan naa, te peglusud te kabuhalan ni Huda, imbehey e te Magbebaye ne Manama kandan ka matig-Kanaan wey ka matig-Piris, wey natalu ran ka sapulu ne libu (10,000) ne etew diye te Bisik. <verse number="5" style="v" />Ne neumaan dan si Adunibisik diye wey migpakigbubunu sikandan kandin, wey natalu ka me matig-Kanaan wey me matig-Piris. <verse number="6" style="v" />Migpallahuy si Adunibisik, piru inlupug sikandin te me matig-Israil, wey narakep dan sikandin. Ne intempug dan ka me timbebakal te belad din wey te paa rin. <verse number="7" style="v" />Ne migkahi si Adunibisik, “Pitu ne pulu (70) ne me Hari ka impanempuhan ku te me timbebakal te belad dan wey te paa ran, ne egmamurut te mummu diye te diralem te lamisa ku. Ne kuntee imbalesan a te Manama ke nekey ka innimu ku kandan.” Wey in-uyan dan sikandin diye te Hirusalim wey diyad namatey sikandin.</para>
  <para style="s">Ka pegkatalu te Hirusalim wey te Hibrun te kabuhalan ni Huda</para>
  <para style="p">
    <verse number="8" style="v" />Inlusuran te kabuhalan ni Huda ka Hirusalim wey naahew ran seini. Impangimatayan dan ka me mahinged wey insilaban dan ka siyudad. <verse number="9" style="v" />Pegkeimpus kayi, migpakigbubunu ka kabuhalan ni Huda te me matig-Kanaan ne diye te Nigib ne diye nangugpe te bubungan, diye te bangalug wey diye te mammara ne inged ne diye te iglineb. <verse number="10" style="v" />Ne migpakigbubunu pad man-e te kabuhalan ni Huda ka me matig-Kanaan ne diye mig-ugpe te siyudad te Hibrun (Kiryat-Arba dengan ka ngaran te Hibrun). Natalu ran ka ensi Sisay, Ahiman wey Talmay.</para>
  <para style="s">Ka pegtalu ni Utnil te siyudad te Dibir</para>
  <para style="r">(Huswi 15:13-19)</para>
  <para style="p">
    <verse number="11" style="v" />Puun diye, migpakigbubunu sikandan te me mahinged te Dibir. Kiryatsipir dengan ka ngaran te Dibir. <verse number="12" style="v" />Ne migkahi si Kalib, “Igpaasawa ku ka anak ku ne mengebay ne si Aksa, te etew ne eglusud wey egpakaahew te Kiryatsipir.” <verse number="13" style="v" />Ne iyan nakatalu dutu si Utnil, ka anak ne lukes ni Kinis ne hari ni Kalib. Sikan naa ka impaasawa rin e ka anak din ne si Aksa ki Utnil. <verse number="14" style="v" />Te migpaasaweey e sikandan, imbanasalan ni Utnil si Aksa ne egbuyu te kamet diye te amey rin. Te miglegsad e sikandin ka mig-untud te asnu rin, mig-insaan sikandin ni Kalib ne miggenendue, “Nekey-a ka innendini nu?” <verse number="15" style="v" />Ne migtabak sikandin, “Egbuyu a te lein ne dasag; puun su imbehayan e ma nikeykew te tane diye te Nigib, behayi a degma te me sebseb te weyig.” Purisu imbehayan sikandin ni Kalib te me sebseb ne diye te dibabew wey diye te diralem.</para>
  <para style="s">Ka me pegpanalu te me kabuhalan ni Huda wey ni Binhamin</para>
  <para style="p">
    <verse number="16" style="v" />Migpanakereg ka me Kinihanen ne kabuhalan te anuhang ni Muwisis diye te siyudad te me Palmira ne diye te mammara ne inged ne kene egkeugpaan diye te Huda, ne diye seini te Nigib ne marani te Arad. Ne diye nangugpe sikandan duma te me mahinged diye. ALT Migduma ka me Kinihanun ne kabuhalan te anuhang ni Muwisis te me kabuhalan ni Huda peendiye te siyudad te me Palmira ne diye te mammara ne inged ne kene egkeugpaan diye te Huda, ne diye seini te Nigib ne marani te Arad. Ne diyad nangugpe sikandan duma te me mahinged diye. <verse number="17" style="v" />Migduma ka me kabuhalan ni Huda te me kabuhalan ni Simyun ne miglusud te me matig-Kanaan ne mahinged te Sipat, wey in-amin dan guhusa ka siyudad. Sikan naa ka ingngaran ka siyudad te Hurma. <verse number="18" style="v" />Naahew degma te kabuhalan ni Huda ka intiru ne sakup te Gasa, Askalun wey te Ikrun. <verse number="19" style="v" />Ne migdumaan ka kabuhalan ni Huda te Magbebaye ne Manama, wey naahew ran ka bubungan. Piru ware dan narelrel ka me mahinged diye te bangalug, su due me kerumata ran ne putew. <verse number="20" style="v" /><note caller="-" style="x"><char style="xo" closed="false">1:20: </char><char style="xt" closed="false">Huswi 15:13-14.</char></note> Ne imbehey ka Hibrun diye ki Kalib sumale te ingkahi ni Muwisis, wey indelrel din puun diye ka tatelu ne kabuhalan te me Anakihanun. <verse number="21" style="v" /><note caller="-" style="x"><char style="xo" closed="false">1:21: </char><char style="xt" closed="false">Huswi 15:63; 2Sam 5:6; 1Kru 11:4.</char></note> Piru ware nadelrel te me kabuhalan ni Binhamin ka me Hibusihanun ne diye nangugpe te Hirusalim. Sikan naa, minsan kuntee nekeglemung ded mig-ugpe ka me Hibusihanun te me kabuhalan ni Binhamin diye te Hirusalim.</para>
  <para style="s">Ka peg-ahew te kabuhalan ni Husi te Bitil</para>
  <para style="p">
    <verse number="22" style="v" />Ne inlusuran te me kabuhalan ni Husi ka Bitil, wey indumaan sikandan te Magbebaye ne Manama. <verse number="23" style="v" />Ne migsusuhu ka me kabuhalan ni Husi te mig-iipat diye te Bitil. (Iyan e ngaran ka Lus kuntee te seini ne siyudad.) <verse number="24" style="v" />Ne nakakita ka me talag-iipat te etew ne miglihawang puun te siyudad wey migkahiyan dan sikandin, “Panulua key ke egmenuwen te egseled diye te siyudad. Kene ney re sikeykew egmenuwen.” <verse number="25" style="v" />Ne impanulu din sikandan ke egmenuwen te egseled te siyudad, wey impangimatayan dan ka me mahinged diye te siyudad piru impalihawang dan ka seeye ne etew duma ka langun ne pamilya rin. <verse number="26" style="v" />Ne miggendiye ka seeye ne etew diye te tane te me Hitihanun, wey migpasasindeg te sabeka ne siyudad wey ingngaranan din te Lus, ne iyan ded ngaran minsan kuntee.</para>
  <para style="s">Ka me etew ne ware narelrel te me matig-Israil</para>
  <para style="p">
    <verse number="27" style="v" />
    <note caller="-" style="x">
      <char style="xo" closed="false">1:27-28: </char>
      <char style="xt" closed="false">Huswi 17:11-13.</char>
    </note> Piru ware narelrel te me kabuhalan ni Manasis ka me mahinged te me siyudad te Bitsan, Tanak, Dur, Iblaim, Migidu wey ka langun ne marani ne inged. Piru, migpalungaat mig-ugpe ka matig-Kanaan te seeye ne tane. <verse number="28" style="v" />Te migmaresen e ka Israil, impehes dan ka me matig-Kanaan ne egpatrabahuwen, piru ware dan sikandan delrela. <verse number="29" style="v" /><note caller="-" style="x"><char style="xo" closed="false">1:29: </char><char style="xt" closed="false">Huswi 16:10.</char></note> Ne ware narelrel te me kabuhalan ni Ipraim ka me matig-Kanaan ne diye nangugpe te Gisir, piru miglemung ded mig-ugpe ka me matig-Kanaan kandan diye.</para>
  <para style="p">
    <verse number="30" style="v" />Ne ware degma nareldel te me kabuhalan ni Sabulun ka me mahinged te Kitrun, wey ke, ka me mahinged te Nahalul. Piru miglemung ded duma kandan ka me matig-Kanaan wey impehes dan sikandan patrabahuwa.</para>
  <para style="p">
    <verse number="31" style="v" />Ne ware ded degma nadelrel te kabuhalan ni Asir ka me mahinged te Aku, Sidun, Ahulab, Aksib, Hilba, Apik wey Rihud. <verse number="32" style="v" />Purisu miglemung ded ka me kabuhalan ni Asir te me matig-Kanaan, ne iyan me mahinged te sika ne tane, tenged su ware dan ma delrela sikandan.</para>
  <para style="p">
    <verse number="33" style="v" />Ne minsan ka kabuhalan ni Naptali ware degma nakadelrel te me mahinged te Bitsimis wey te Bit-anat. Piru miglemung ded ka kabuhalan ni Naptali duma ka me matig-Kanaan ne mahinged te sika ne tane. Ne impehes dan patrabahuwa para kandan ka me mahinged te Bitsimis wey Bit-anat. ALT Ne minsan ka kabuhalan ni Naptali ware degma nakadelrel te me mahinged te Bitsimis wey te Bit-anat. Duma ran sikandan ne mig-ugpe diye, piru impehes dan sikandan patrabahuwa para kandan.</para>
  <para style="p">
    <verse number="34" style="v" />Ne impehes te me Amurihanun ka me kabuhalan ni Dan ne eglibed diye te bubungan wey ware sikandan tuhuti ne eg-ugpe diye te mapatag ne inged. <verse number="35" style="v" />Ne migpabulus ne mig-ugpe ka me Amurihanun diye. Piru migmaresen ka me kabuhalan ni Husi, sikan naa impehes dan sikandan patrabahuwa. <verse number="36" style="v" />Ne migbunsud ka eletanan te me Amurihanen diye te bayaanan ne ingngaranan te dalan te Akrabim, puun seini te Sila peendiye te dibabew. ALT Ne migbunsud ka me inged ne sakup te me Amurihanen diye te bayaanan te Akrabim taman diye te egliyu pad te Sila.</para>
  <chapter number="2" style="c" />
  <para style="s">Ka panalihan te Manama diye te Bukim</para>
  <para style="p">
    <verse number="1" style="v" />Miggendiye ka Magbebaye ne Manama puun te Gilgal peendiye te Bukim wey migkahi, “Impalihawang ku sikaniyu puun te Ihiptu, wey in-uyan ku sikaniyu diye te tane ne insaad ku ne igbehey te kaap-apuan niyu. Ne migkahi a, ‘Kene ku egbalbalawan ka kasabutan ku kaniyu. <verse number="2" style="v" /><note caller="-" style="x"><char style="xo" closed="false">2:2: </char><char style="xt" closed="false">Iks 34:12-13; Diy 7:2-5.</char></note> Ne kene kew himu te kasabutan kayi te me mahinged te seini ne tane. Guhusa niyu ka me altar dan.’ Piru ware niyu tumana ka suhu ku. Mania te innimu niyu seini? <verse number="3" style="v" />Sikan naa ka egkahiyan ku sikaniyu ne kene ku egdelrelen sikandan due te kaniyu. Egpekeiling sikandan te duhi diye te kakiliran niyu, wey egpakasahilut kaniyu ka me diyus-diyus dan.” <verse number="4" style="v" />Te nalalag e seini te panalihan te Magbebaye ne Manama diye te langun ne matig-Israil, migpanaman-taman e naninehew ka keet-etawan. <verse number="5" style="v" />Ne ingngaranan dan ka seeye ne inged te Bukim<note caller="+" style="f"><char style="fr" closed="false">2:5 </char><char style="ft" closed="false">Te Hibruwanen: naninehew.</char></note>, wey diye sikandan migpanubad te Magbebaye ne Manama.</para>
  <para style="s">Ka pegkapatey ni Huswi</para>
  <para style="p">
    <verse number="6" style="v" />Pegkeimpus te peyipanawa ni Huswi ka me matig-Israil, nangipanew e ka tagse kabuhalan te angken dan ne tane. ALT Pegkeimpus peyipanawa ni Huswi ka me matig-Israil, nangendiyad e ka tagse kabuhalan diye te tane ne para kandan eyew eg-angkenen dan e seini. <verse number="7" style="v" />Migpamakey ka keet-etawan te Magbebaye ne Manama te intiru ne pegkeetew ni Huswi wey te me igbuyag ne neneuyag pad, wey nakita te langun ka kein-inuwan ne innimu te Magbebaye ne Manama te Israil. ALT Migpamakey ka keet-etawan te Israil te Magbebaye ne Manama te timpu ne neuyag pad si Huswi, wey te namatey e si Huswi, migpabulus ded sikandan migpamakey te timpu ne neneuyag pad ka me igbuyag dan, wey nakita te langun ka kein-inuwan ne innimu te Magbebaye ne Manama te Israil. <verse number="8" style="v" />Ne migpatey ka suluhuanen te Magbebaye ne Manama ne si Huswi ne anak ni Nun, te mahatus wey sapulu (110) ne leg-un ka kabuyahi rin. <verse number="9" style="v" /><note caller="-" style="x"><char style="xo" closed="false">2:9: </char><char style="xt" closed="false">Huswi 19:49-50.</char></note> Inlebeng dan sikandin diye te katamanan te tane ne imbehey kandin diye te Timnatsira, ne diye te bubungan te Ipraim te igkahibang ne balabahan te bubungan te Gaas. <verse number="10" style="v" />Ne taman te nakasaamul ka langun ne kabuhalan diye te me amey ran, wey ka nakasinundul kandan ne kabuhalan ne neuyag warad e nekeila te Magbebaye ne Manama wey te himu ne neyimu rin te Israil. ALT Te nenamatey e degma ka langun ne etew te seeye ne kabuhalan, wey ka nakasinundul ne kabuhalan kandan warad nekeila te Magbebaye ne Manama wey te me himu ne neyimu Manama te Israil.</para>
  <para style="s">Ka pegsanggel te me matig-Israil te pegsimba te Manama</para>
  <para style="p">
    <verse number="11" style="v" />Ne nekeyimu ka me Israilita te mareet diye te tangkaan te Magbebaye ne Manama wey migpamakey sikandan te me larawan ni Baal. <verse number="12" style="v" />In-engkeran dan ka Magbebaye ne Manama, ne Manama te kaap-apuan dan ne iyan migpalihawang kandan puun te Ihiptu. Mig-ikul wey migsimba sikandan te lein-lein ne me manama te me etew ne nakalingut kandan. Impeyibelu dan ka Magbebaye ne Manama. <verse number="13" style="v" />In-engkeran dan ka Magbebaye ne Manama, wey migpamakey ran ka me Baal wey me Astarut. <verse number="14" style="v" />Imbehey te Magbebaye ne Manama ka Israil diye te me talaglusud, ne egpangahew kandan. Igbelegye din sikandan diye te nakalingut ne me kuntere dan, su eyew kenad e egpakasasindeg sikandan diye te tangkaan te me kuntere dan. ALT Ne nangebel-ebel ka langet te Magbebaye ne Manama te Israil, sikan naa ka imbehey rin e sikandan diye te me tulisan, ne egpangahew te me karatuan dan. Igbelegye din sikandan diye te nakalingut ne me kuntere dan, su eyew kenad e sikandan egpakasukul te me kuntere dan. <verse number="15" style="v" />Minsan hendei egpakigkuntere ka Israil, egkatalu sikandan su egkuntereen ma sikandan te Magbebaye ne Manama sumale te impaney-paney rin kandan, wey sumale te insaad din kandan. Ne mangune-kune ka inggeram dan ne kalaggew.</para>
  <para style="p">
    <verse number="16" style="v" />Ne migbehey ka Magbebaye ne Manama te me pangulu<note caller="+" style="f"><char style="fr" closed="false">2:16 </char><char style="ft" closed="false">Te Hibruwanen: talewukum.</char></note>, ne iyan egluwas kandan puun te seini ne me tulisan. <verse number="17" style="v" />Minsan pad due ware sikandan migpammineg te me pangulu ran<note caller="+" style="f"><char style="fr" closed="false">2:17 </char><char style="ft" closed="false">Te Hibruwanen: talewukum.</char></note>. Ware sikandan migmatinumanen te Manama wey nasi dan insimba ka me seini. Kene egpekeiling te me kaap-apuan dan ne mahaan de eglibed diye te dalan ne imbayaan dan, ka dalan ne in-ikul dan ka me suhu te Magbebaye ne Manama. <verse number="18" style="v" />Tagse egbehey ka Magbebaye ne Manama te pangulu<note caller="+" style="f"><char style="fr" closed="false">2:18 </char><char style="ft" closed="false">Te Hibruwanen: talewukum.</char></note> para kandan, egdumaan din ka egpangulu wey egkaluwas ka me etew puun te me kuntere dan taman te intiru ne umul te seeye ne pangulu. Tenged su egkeyid-u ka Magbebaye ne Manama te keet-etawan din ne egdeg-uy tenged te pegbayad-bayad kandan wey te pegpanlupig kandan. <verse number="19" style="v" />Piru te timpu ne namatey e ka pangulu, miglibed e man-e ka me etew te subla pad ne mareet ne himu du te me kaap-apuan dan. Eg-ikulen dan ka me manama ran, egpamakayen dan seini wey egsimbeen dan sikandan. Ne ware sikandan mig-engked ka miggimu te mareet ne hinimuwan wey ka pegkamakehal te me ulu ran. <verse number="20" style="v" />Sikan naa ka amana nabelu ka Magbebaye ne Manama te matig-Israil wey migkahi, “Tenged su insupak ma te seini ne me keet-etawan ka kasabutan ne insuhu ku te me kaap-apuan dan, wey ware dan tumana ka me suhu ku, <verse number="21" style="v" />kene kud e egdelrelen diye te kandan ka minsan hentew ne me etew ne neengkeran ni Huswi te namatey e sikandin. <verse number="22" style="v" />Eggamiten ku sikandan eyew te peg-eleg-eleg te Israilita, ke egtuman sikandan te me suhu ku wey ke eg-ikul naa sikandan te dalan ku iling te inggimu te kaap-apuan dan.” <verse number="23" style="v" />Sikan naa intuhutan te Magbebaye ne Manama ne egkasame ka me nasud, kene din egga-gaanen egdeldelen sikandan, wey ware sikandan impiyal diye te belad ni Huswi. ALT Sikan naa ka intuhutan te Magbebaye ne Manama ne egpalunggehaat ka seeye ne me etew diye te inged, kene din sikandan egdelrelen egga-gaani, wey ware din sikandan ipiyal diye ki Huswi.</para>
  <chapter number="3" style="c" />
  <para style="s">Ka pegbalahad te me nasud eyew te peg-eleg-eleg te Israil</para>
  <para style="p">
    <verse number="1" style="v" />Insame te Magbebaye ne Manama ka seini ne me nasud eyew te peg-eleg-eleg te seeye se langun ne me matig-Israil ne ware nakaneem-neem te minsan nekey ne me pegbubunu diye te Kanaan. <verse number="2" style="v" />Innimu rin de seini eyew te pegpanulu te me kabuhalan te me matig-Israil ne ware pad nakaneem-neem te miglihad ne pegbubunu. <verse number="3" style="v" />Seini ka lalimma ne me siyudad ne egpangulu te Pilistihanun: ka langun ne me matig-Kanaan, ka me matig-Sidunya, wey ka me Hibihanun ne diye mig-ugpe te te bubungan te Libanun ne migligkat te bubungan te Baal-hirmun peendiye te Libu-hamat. <verse number="4" style="v" />Insame sikandan eyew te peg-eleg-eleg te me matig-Israil, eyew te peghitaha ke in-ikul naa sikandan te me suhu te Magbebaye ne Manama ne imbehey rin te me kaap-apuan dan pinaahi ki Muwisis. ALT Insame sikandan eyew te peg-eleg-eleg te me matig-Israil, eyew te pegnengneng ke in-ikul ran naa ka me suhu te Magbebaye ne Manama ne imbehey rin te me kaap-apuan dan pinaahi ki Muwisis. <verse number="5" style="v" />Su miglemung nangugpe ka me matig-Israil te me matig-Kanaan, me Hitihanun, me Pirisihanun, me Hibihanun, wey te me Hibusihanun. <verse number="6" style="v" />Ne in-alap dan isip asawa ka me mengebay te me etew ne lein ne me tribu, wey imbehey ran ne eg-asaween ka me mengebay ran te me kanakan te etew ne lein ne me tribu; wey migpamakey ka me matig-Israil te me manama te lein ne me tribu. ALT Ne impangasawa ran ka me mengebay te lein ne me tribu, wey impaasawa ran ka me mengebay ran te me kanakan ne lein se me tribu; wey migpamakey sikandan te me manama te lein ne me tribu.</para>
  <para style="s">Si Utnil</para>
  <para style="p">
    <verse number="7" style="v" />Miggimu ka me matig-Israil te sale diye te tangkaan te Magbebaye ne Manama; imbalahad dan te Magbebaye ne Manama ne Manama ran, wey migpamakey sikandan te me Baal wey te me Asira. ALT Miggimu te sale ka me matig-Israil diye te Magbebaye ne Manama; imbalahad dan ka sikandin ne Manama ran, wey migpamakey ran ka me Baal wey ka me Asira. <verse number="8" style="v" />Purisu, nangebel-ebel ka langet te Magbebaye ne Manama te matig-Israil, wey intuhutan din sikandan ne egkareeg ni Kusan-rasataim ne Hari te Misuputamya. Ne migtrabahu ka me matig-Israil para ki Kusan-rasataim seled te walu ne leg-un. <verse number="9" style="v" />Piru migpangananey ka me matig-Israil diye te Magbebaye ne Manama, ne migpeuyan ka Magbebaye ne Manama te egluwas te matig-Israil ne iyan si Utniil ne anak te hari ni Kalib ne si Kinis. ALT Piru te migpangananey ka me matig-Israil te Magbebaye ne Manama, impeuyanan e sikandan te Magbebaye ne Manama te egluwas kandan ne iyan si Utnil ne anak te hari ni Kalib ne si Kinis. <verse number="10" style="v" />Ne in-umaan sikandin te panisingan te Magbebaye ne Manama, wey neyimu sikandin ne pangulu<note caller="+" style="f"><char style="fr" closed="false">3:10 </char><char style="ft" closed="false">Te Hibruwanen: talewukum.</char></note> te Israil. Ne migpakigbubunu sikandin wey intuhutan te Magbebaye ne Manama ne egkatalu rin si Kusan-rasataim ne Hari te Misuputamya, wey nareeg din iya si Kusan-rasataim. <verse number="11" style="v" />Sikan naa ka migmalinawen ka Israil seled te hep-at ne pulu (40) ne leg-un. Ne nataman, namatey e si Utnil ne anak ni Kinis.</para>
  <para style="s">Si Ihud</para>
  <para style="p">
    <verse number="12" style="v" />Ne miggimu e man-e te sale ka me matig-Israil diye te tangkaan te Magbebaye ne Manama, sikan naa ka innimu e te Magbebaye ne Manama si Iglun ne Hari te Muwab ne manmanekal pad du te Israil. <verse number="13" style="v" />Migpakigsabeka si Iglun te me Amurihanun wey te me Amalikanhun. Ne Inlusuran dan ka Israil wey natalu ran seini, wey naangken dan ka siyudad te me Palmira. <verse number="14" style="v" />Ne migtrabahu ka matig-Israil para ki Iglun ne Hari te Muwab seled te sapulu wey walu (18) ne leg-un.</para>
  <para style="p">
    <verse number="15" style="v" />Ne migpangananey e man-e ka me matig-Israil diye te Magbebaye ne Manama. Ne migpeuyan sikandin te egluwas kandan ne iyan si Ihud, gibang sikandin ne anak ni Gira ne ligkat te kabuhalan ni Binhamin. Migpeuyan ka matig-Israil te buhis diye ki Iglun ne Hari te Muwab. <verse number="16" style="v" />Ne migsayab si Ihud te mahalang ne sundang ne hapit migliware te mitrus ka kalayat, wey inhiket din seini diye te kawanan ne bubun din ne naakeban te kumbale din. <verse number="17" style="v" />In-uyan din ka buhis diye ki Iglun ne Hari te Muwab, ka amana ne malambeg ne etew. ALT In-uyan din ka buhis diye ki Iglun ne Hari te Muwab. Ne si Iglun, amana ne malambeg ne etew. <verse number="18" style="v" />Te nakabehey e ni Ihud ka buwis, impeuli din e ka me etew ne duma rin ne mig-uyan te buwis. <verse number="19" style="v" />Piru te diyad e sikandin te me larawan ne marani te Gilgal, miglibed sikandin wey migkahi, “Mahal ne Hari, due igguhud ku keykew te heles de.”</para>
  <para style="p">Ne ingkahiyan te Hari ka me sinalihan din, “Peeneng-eneng kew.” Ne nanlihawang ka langun ne sinalihan din.</para>
  <para style="p">
    <verse number="20" style="v" />Taheed te migsabsabeka re ka Hari ne migpinpinnuu diye te dibabew ne sinabeng din ne maagsil, migparani si Ihud kandin wey migkahi, “Due igguhud ku para keykew ne migpuun te Manama.” Ne migsasindeg e ka Hari, <verse number="21" style="v" />ne dutu, inggulabut e ni Ihud te gibang ne belad din ka mahalang ne sundang diye te kawanan ne bubun din, wey indugsu din seini diye te getek te Hari. <verse number="22" style="v" />Naalep-alep minsan ka subeng te sundang wey mig-abas diye te peka rin. Ne warad baruta seini ni Ihud, wey nanlihawang ka kineen te Hari. <verse number="23" style="v" />Ne miggendiye si Ihud te kelesudde; ne impanlekeban din ka me gumawan ne diye te dibabew ne sinabeng, wey inkendadduwan din seini. ALT Ne impanlekeban ni Ihud ka me gumawan wey impaggulan din seini, wey diyad sikandin migbaye te kelesudde ka migpallahuy. <verse number="24" style="v" />Te nakaayun e sikandin, nangingume e ka me sinalihan wey te nakita ran ne nalekeban ka me gumawan te sinabeng diye te dibabew, nakakahi sikandan te, “Mig-indes bu re sikandin diye te sinabeng din ne maagsil.” <verse number="25" style="v" />Ne migtetahad sikandan taman te nabantalan dan e, piru te ware egpakalulukat te me gumawan te sinabeng, in-angey ran ka yabi wey impanlukatan dan ka me gumawan. Ne nakita ran ka ahalen dan ne nakabahed diye te seeg ne namatey e.</para>
  <para style="p">
    <verse number="26" style="v" />Ne migpallahuy e si Ihud taheed te natalehen sikandan, miglihad sikandin diye te liyu te me larawan ne batu wey migpallahuy sikandin peendiye te inged ne Sirata. <verse number="27" style="v" />Te miggingume e sikandin diye, imparahing din ka trumpita diye te bubungan te inged te Ipraim eyew te pegbubunu. Ne migmanupang ka me matig-Israil ligkat te me bubungan, wey sikandin ka impangulu kandan. <verse number="28" style="v" />Ne migkahi sikandin, “Sinundul kew keddi! Su imbehey e kaniyu te Magbebaye ne Manama ka me kuntere niyu ne me matig-Muwab.” Sikan naa ka migsinundul e sikandan ka migtupang wey naahew ran ka lapasanan te me matig-Muwab peendiye te Hurdan, wey ware minsan sabeka ne intuhutan dan ne eglapas dutu. <verse number="29" style="v" />Te seeye ne aldewa, nekeyimatey sikandan te sapulu ne libu (10,000) ne me matig-Muwab ne neelin langun ne mannekal, mabbulut ne me etew, wey ware minsan sabeka ne etew ne nakapallahuy. <verse number="30" style="v" />Te seeye ded ne aldew, natalu ka me matig-Muwab te me matig-Israil, wey migmalinawen ka Israil seled te walu ne pulu (80) ne leg-un.</para>
  <para style="s">Si Samgar</para>
  <para style="p">
    <verse number="31" style="v" />Ne due nakasinundul ki Ihud ne iyan si Samgar ne anak ni Anat. Inluwas din degma ka Israil wey nekeyimatey sikandin te hen-em ne gatus (600) ne me Pilistihanun pinaahi te tuked ne eggamiten te peg-alew te baka.</para>
  <chapter number="4" style="c" />
  <para style="s">Si Dibura wey si Barak</para>
  <para style="p">
    <verse number="1" style="v" />Ne miggimu e man-e te sale ka me matig-Israil diye te tangkaan te Magbebaye ne Manama, human namatey si Ihud. ALT Te namatey e si Ihud, miggimu e man-e te sale ka me matig-Israil diye te tangkaan te Magbebaye ne Manama. <verse number="2" style="v" />Sikan naa ka intuhutan sikandan te Magbebaye ne Manama ne egkareeg ni Habin ne Hari te Kanaan ne iyan migmandu te siyudad te Hasur. Iyan pangulu te me sundalu rin si Sisira ne mig-ugpe diye te Harusit-haguyim. <verse number="3" style="v" />Ne migpangananey ka me matig-Israil diye te Magbebaye ne Manama eyew te pegpabulig. Tenged su due siyam ne gatus (900) ne kerumata ne putew ni Habin wey inleig-leig din ka me matig-Israil seled te daruwa ne pulu (20) ne leg-un. ALT Ne migpangananey ka me matig-Israil diye te Magbebaye ne Manama ka egpabulig, tenged su due siyam ne gatus (900) ne kerumata ne putew ni Sisira wey inleig-leig din ka me matig-Israil seled te daruwa ne pulu (20) ne leg-un.</para>
  <para style="p">
    <verse number="4" style="v" />Te seeye ne timpu, si Dibura iyan pangulu<note caller="+" style="f"><char style="fr" closed="false">4:4 </char><char style="ft" closed="false">Te Hibruwanen: talewukum.</char></note> te Israil, malitan sikandin ne prupita wey asawa ni Lapidut. <verse number="5" style="v" />Diye egpinnuu sikandin ka eggukum te diralem te kayu ne palmira, diye seini te elat-elat te Rama wey Bitil ne bubungan te inged te Ipraim. Wey egmanakereg ka me matig-Israil diye te kandin ka egpewukum. ALT Diye sikandin egpinnuu te diralem te kayu ne palmira, ne diye te elat-elat te Rama wey Bitil ne bubungan te inged te Ipraim. Ne egmangendiye kandin ka me matig-Israil ka egpewusey. <verse number="6" style="v" />Ne impeumew rin wey impaangey rin si Barak ne anak ni Abinaum ne migpuun te Kidis ne sakup te Niptali. Migkahiyan din sikandin, “Insuhu ka te Magbebaye ne Manama ne Manama te Israil, ‘Hipanew ka, duruma ka diye te bubungan te Tabur te sapulu ne libu (10,000) ne etew puun te kabuhalan ni Niptali wey ni Sabulun. ALT Sabeka ne aldew, impeumew rin si Barak ne anak ni Abinaum ne matig-Kidis ne sakup te Niptali. Ne migkahiyan din, “Insuhu ka te Magbebaye ne Manama ne Manama te Israil, ‘Duruma ka te sapulu ne libu (10,000) ne lukes ne kabuhalan ni Niptali wey ni Sabulun, wey hendiye kew te bubungan te Tabur. <verse number="7" style="v" />Egpeendiyeen ku si Sisira ne pangulu te me sundalu ni Habin, eyew egpakigbunu kaniyu diye te weyig ne Kisun duma te me kerumata rin wey me sundalu rin, piru igpareeg ku sikandan kaniyu.’ ”</para>
  <para style="p">
    <verse number="8" style="v" />Ne ingkahiyan ni Barak si Dibura, “Eggendiya a ke egduma ka keddi; piru ke kene ka egduma keddi, kene a eggendiye.”</para>
  <para style="p">
    <verse number="9" style="v" />Ne migtabak sikandin, “Egduma a iya keykew. Piru tenged su iling kayi ka paahi nu, kene nu egkarawat ka kabantug, su intuhutan te Magbebaye ne Manama ne igpareeg si Sisira te malitan.” Sikan naa ka migsasindeg si Dibura wey migduma e ki Barak diye te Kidis. <verse number="10" style="v" />Ne impeumew ni Barak ka me kabuhalan ni Sabulun wey ka me kabuhalan ni Niptali peendiye te Kidis. Sapulu ne libu (10,000) ne sundalu ka migduma kandin, wey migduma degma kandin si Dibura.</para>
  <para style="p">
    <verse number="11" style="v" />Te seeye ne timpu, si Hibir ne Kinihanen migpariyu puun te duma rin ne me Kinihanen ne me kabuhalan ni Hubab ne uyang ni Muwisis. Intangen din ka balungbalung din lenged te kayu ne uk diye te Saananim ne marani te Kidis. ALT Te seeye ne timpu, migpariyu si Hibir ne Kinihanun puun te duma rin ne me Kinihanun ne me kabuhalan ni Hubab ne uyang ni Muwisis. Impasasindeg din ka balungbalung din lenged te matulus ne kayu diye te Saananim ne marani te Kidis. <verse number="12" style="v" />Te natahaan ni Sisira ne migtakereg si Barak ne anak ni Abinuam diye te bubungan te Tabur, <verse number="13" style="v" />inlibulung din e ka siyam ne gatus (900) ne putew ne me kerumata rin wey ka langun ne etew ne duma rin, migpuun sikandan te Harusit-haguyim peendiye te Weyig ne Kisun.</para>
  <para style="p">
    <verse number="14" style="v" />Ne migkahiyan ni Dibura si Barak, “Hipanew ka! Seini ka aldew ne igpareeg te Magbebaye ne Manama si Sisira keykew. Ware naa miggun-a ka Magbebaye ne Manama keykew?” Sikan naa migtupang si Barak puun te bubungan ne Tabur duma te sapulu ne libu (10,000) ne sundalu. <verse number="15" style="v" />Ne intalu te Magbebaye ne Manama si Sisira wey ka langun ne kerumata rin, wey impangimatayan pinaahi te kampilan ka langun ne sundalu diye te tangkaan ni Barak; wey migpamaneug si Sisira puun te kerumata rin wey migpepaa ka migpallahuy. <verse number="16" style="v" />Ne intalukunan ni Barak ka me kerumata wey me sundalu peendiye te Harusit-haguyim. Impangimatayan pinaahi te kampilan ka langun ne sundalu ni Sisira; ware minsan sabeka ne etew ne nasame.</para>
  <para style="p">
    <verse number="17" style="v" />Piru migpallahuy si Sisira ne nakapepaa diye te balungbalung ni Hail, igbeyi sikandin ni Hibir ne Kinihanen, tenged su talaalukuy si Habin ne Hari te Hasur wey ka kabuhalan ni Hibir ne Kinihanen. <verse number="18" style="v" />Miglihawang si Hail ka egsinug-ung ki Sisira wey migkahi sikandin, “Hendini ka ahalen ku, tangke ka keddi; kene ka kaaldek.” Sikan naa ka migseled sikandin diye te balungbalung te malitan, wey inbunbunan sikandin te hinabel ne bulbulen.</para>
  <para style="p">
    <verse number="19" style="v" />Migkahiyan sikandin ni Sisira, “Beheyi a ubag te weyig ne egkeinum, su namaraan a.” Ne impuwasan din ka laplap ne tahuanan te gatas wey impeinum din sikandin, ne inbunbunan din e man-e sikandin. <verse number="20" style="v" />Migkahiyan sikandin ni Sisira, “Sasindeg ka due te gumawan te balungbalung, emun ke due minsan hentew ne etew ne egginguma wey eg-inse keykew ne eggenendue, ‘Duen naa etew kayi?’ Kahii nu te, ‘Ware.’ ”</para>
  <para style="p">
    <verse number="21" style="v" />Piru si Hail ne igbeyi ni Hibir, migkuwa te dunsul wey pes-ek te balungbalung, wey migpahanad-ganad sikandin ka egparani taheed te newulep-hulep si Sisira su nabeley. Impalpal din ka pes-ek te balungbalung diye te ulu ni Sisira taman te mig-abas seini diye te tane wey namatey e si Sisira. <verse number="22" style="v" />Te pegginguma ni Barak ka egpanalukun ki Sisira, miglihawang si Hail ka egsinug-ung kandin wey migkahi, “Hendini ka, igpakita ku keykew ka etew ne impamitew nu.” Sikan naa ka migduma sikandin ka miglasud; wey nakabahed si Sisira ka namatey, ne ka pes-ek te balungbalung nakapalpal diye te ulu rin.</para>
  <para style="p">
    <verse number="23" style="v" />Sikan naa, te seeye ne aldew impareeg te Manama si Hari Habin te Kanaan diye te tangkaan te matig-Israil. <verse number="24" style="v" />Ne migpabulus ka matig-Israil ka egkuntere ki Habin ne Hari ne matig-Kanaan taman te neyimatayan dan sikandin.</para>
  <chapter number="5" style="c" />
  <para style="s">Ka ulahingen ni Dibura wey ni Barak</para>
  <para style="p">
    <verse number="1" style="v" />Te seeye ne aldew, mig-ulahing ni Dibura wey si Barak ne anak ni Abinaum ka seini ne ulahingen:</para>
  <para style="b" />
  <para style="q1">
    <verse number="2" style="v" />“Dayanen ka Magbebaye ne Manama!</para>
  <para style="q2">Su miggun-a ka me pangulu te Israil te pegbubunu, wey nenabagget ka keet-etawan ne migbulig.</para>
  <para style="q1">
    <verse number="3" style="v" />Pammineg kew me Hari!</para>
  <para style="q2">Panalinga kew me pangulu!</para>
  <para style="q1">Su eg-ulahingan ku ka Magbebaye ne Manama.</para>
  <para style="q2">Egdayan ku sikandin ne Manama te Israil.</para>
  <para style="q1">
    <verse number="4" style="v" />E Magbebaye ne Manama, egkaantag ka kalibutan</para>
  <para style="q2">wey egtihis ka uran puun te gapun diye te langit, te peg-awe nu diye te bubungan te Siir</para>
  <para style="q2">wey te peggipanew nu diye te tane te Idum.</para>
  <para style="q1">
    <verse number="5" style="v" />
    <note caller="-" style="x">
      <char style="xo" closed="false">5:5: </char>
      <char style="xt" closed="false">Iks 19:18.</char>
    </note> E Magbebaye ne Manama, miglilinug ka me bubungan diye te tangkaan nu,</para>
  <para style="q2">Manama ka te Israil ne migmandu diye te bubungan te Sinay.</para>
  <para style="b" />
  <para style="q1">
    <verse number="6" style="v" />Te timpu ni Samgar ne anak ni Anat,</para>
  <para style="q2">wey te timpu ni Hail,</para>
  <para style="q1">eg-alihuwan te me etew te egbaye ka derakel ne dalan,</para>
  <para style="q2">diyad egpamaye ka me egmanlihad diye te tikuen ne me dalan.</para>
  <para style="q1">
    <verse number="7" style="v" />Deisek naan de ne me etew ka nasame te Israil</para>
  <para style="q2">taman te migsasindeg si Dibura, migsasindeg sikandin ne iling te iney te Israil.</para>
  <para style="q1">
    <verse number="8" style="v" />Te mig-alam ka matig-Israil te iyam ne me manama,</para>
  <para style="q2">migginguma kandan ka gubut diye te siyudad dan.</para>
  <para style="q1">Piru ware nakita ne kalasag wey ke deldeg</para>
  <para style="q2">diye te hep-at ne pulu ne libu (40,000) ne me sundalu te Israil!</para>
  <para style="q1">
    <verse number="9" style="v" />Diye ka geyinawa ku te me pangulu te Israil,</para>
  <para style="q2">wey diye te nenabagget ne keet-etawan ne migbulig te pegbubunu.</para>
  <para style="q2">Dayanen ka Magbebaye ne Manama!</para>
  <para style="q1">
    <verse number="10" style="v" />Innangen niyu seini, diye te meyaman ne migmangudde te maangkag ne me asnu,</para>
  <para style="q2">wey diye te migpinpinnuu diye te mahal ne hinabel,</para>
  <para style="q2">wey minsan diye te egkaayu-ayu ne miggipanew diye te deralanen.</para>
  <para style="b" />
  <para style="q1">
    <verse number="11" style="v" />Pammineha niyu ka laheng te me talagtalad te weyig ne diye te me sakuhanan te weyig.</para>
  <para style="q2">Ne migpaguhurey te kapanaluwan</para>
  <para style="q2">te Magbebaye ne Manama, wey ka kapanaluwan te me sundalu rin diye te Israil.</para>
  <para style="b" />
  <para style="q1">Ne migmanlihawang ka eglusud ka keet-etawan te Magbebaye ne Manama peendiye te me gumawan te siyudad.</para>
  <para style="b" />
  <para style="q1">
    <verse number="12" style="v" />‘Taggel ka, taggel ka Dibura!</para>
  <para style="q2">Taggel ka, taggel ka wey ulahing te ulahingen!</para>
  <para style="q1">Sasindeg ka Barak ne anak ni Abinuam!</para>
  <para style="q2">Dakepa nu ka egpandakepen nu.’</para>
  <para style="q1">
    <verse number="13" style="v" />Ne migtupang ka etew ne nenasame diye te mabbantug ne etew.</para>
  <para style="q2">Migtupang ka keet-etawan te Magbebaye ne Manama ne egkuntere te mabulut ne me sundalu.</para>
  <para style="q1">
    <verse number="14" style="v" />Migpuun ka duma kandan diye te Ipraim, ka tane ne naangken te me Amalikanhen;</para>
  <para style="q2">ne nakasinundul ka kabuhalan ni Binhamin kandan.</para>
  <para style="q1">Migtupang ka me pangulu puun te Makir,</para>
  <para style="q2">wey migpuun ka me upisyal diye te Sabulun.</para>
  <para style="q1">
    <verse number="15" style="v" />Ne migduma ka me pangulu te Isakar engki Dibura wey Barak.</para>
  <para style="q2">Mig-ikul dan si Barak peendiye te kanapuan.</para>
  <para style="q1">Piru ware nekehukum ka kabuhalan ni Rubin ne egsabeka te suman-suman dan</para>
  <para style="q2">su ware nasabbeka sikandan.</para>
  <para style="q1">
    <verse number="16" style="v" />Mania te egpalunggehaat sikandan duma ka me karniru,</para>
  <para style="q2">eyew naa te pegpammineg te pegpangumew te talagtameng te me karniru?</para>
  <para style="q1">Ware iya nekehukum ka kabuhalan ni Rubin ne egsabeka te suman-suman dan su ware nasabbeka sikandan.</para>
  <para style="q1">
    <verse number="17" style="v" />Diye mig-ugpe ka kabuhalan ni Gilyad diye te igsile te Hurdan.</para>
  <para style="q2">Wey mania te migpalunggehaat ka kabuhalan ni Dan diye te me barku?</para>
  <para style="q1">Ne ware degma mig-awe ka kabuhalan ni Asir diye te ilis te dahat ne ugpaanan dan.</para>
  <para style="q1">
    <verse number="18" style="v" />Piru migsahap ka kabuhalan ni Sabulun, iling te neyimu te kabuhalan ni Naptali</para>
  <para style="q2">diye te me matikang ne bunuanan.</para>
  <para style="b" />
  <para style="q1">
    <verse number="19" style="v" />Migginguma wey migpakigkuntere ka me Hari te Kanaan</para>
  <para style="q2">diye te Taanak ne diye te ilis te me weyig te Megidu,</para>
  <para style="q2">piru ware naangey ran ne pelata ne naahew.</para>
  <para style="q1">
    <verse number="20" style="v" />Migpakigkuntere ka me bituen ne egpuun te langit.</para>
  <para style="q2">Migpakigkuntere ki Sisira ka me bituen ne diye te bayaanan dan.</para>
  <para style="q1">
    <verse number="21" style="v" />Mig-anlas sikandan te weyig te Kisun, ne tapey e ne weyig seini se Kisun.</para>
  <para style="q1">Egpabulus ka Dibura, egpabulus ka iya!</para>
  <para style="q1">
    <verse number="22" style="v" />Ne migdabekdabek ka egkariekan te me paa te me kudde,</para>
  <para style="q2">tenged te ware heneng ne pegsintak te memeiyal dan ne me kudde.</para>
  <para style="b" />
  <para style="q1">
    <verse number="23" style="v" />Ne migkahi panalihan te Magbebaye ne Manama, ‘Gukumi<note caller="+" style="f"><char style="fr" closed="false">5:23 </char><char style="ft" closed="false">Te Hibruwanen: Dilusa.</char></note> niyu ka Mirus,</para>
  <para style="q1">gukumi<note caller="+" style="f"><char style="fr" closed="false">5:23 </char><char style="ft" closed="false">Te Hibruwanen: Dilusa.</char></note> niyu ka me mahinged tenged su ware sikandan miggendiye</para>
  <para style="q2">ka egbulig te Magbebaye ne Manama,</para>
  <para style="q2">ka pegbulig kandin te pegkuntere te me sundalu ne mabbantug.</para>
  <para style="b" />
  <para style="q1">
    <verse number="24" style="v" />Ka meupiya se kulis ne malitan te langun ne malitan, iyan si Hail ne igbeyi ni Hibir ne Kinihanen.</para>
  <para style="q2">Sikandin ka meupiya se kulis te langun ne malitan ne mig-ugpe diye te me balungbalung.</para>
  <para style="q1">
    <verse number="25" style="v" />Migbuyuan sikandin ni Sisira te weyig,</para>
  <para style="q2">piru imbeheyan din seini te gatas. Te pegbehey rin e, diye din intahu seini te mahal ne tahuanan.</para>
  <para style="q1">
    <verse number="26" style="v" />Pegkeimpus in-gen-genan te gibang ne belad din ka pes-ek te balungbalung,</para>
  <para style="q2">wey ka dunsul ka diye te kawanan din ne belad.</para>
  <para style="q1">Impalpalan din te pes-ek te balungbalung ka ulu ni Sisira,</para>
  <para style="q2">indekdek ka ulu kayi, inbagbag din wey intued din ka ulu kayi.</para>
  <para style="q1">
    <verse number="27" style="v" />Namulukus si Sisira, napeled sikandin, wey nakabahed diye te paa ni Hail.</para>
  <para style="q2">Ne diye sikandin namatey te namulukusan din, napeleran din, wey nabaheran din.</para>
  <para style="b" />
  <para style="q1">
    <verse number="28" style="v" />Ne egpamantew ka iney ni Sisira diye te bintana.</para>
  <para style="q2">Egtetahad sikandin diye te bintana ke ken-u eglibed ka anak din, migkahi sikandin,</para>
  <para style="q1">“Mania te naluhey ka kerumata rin ne egginguma?</para>
  <para style="q2">Mania te ware dahing te me ligid te karwahi rin?”</para>
  <para style="q1">
    <verse number="29" style="v" />Ne migtabak ka amana ne matagseb ne me malitan,</para>
  <para style="q2">wey iling ded kayi ka iglalag-lalag din:</para>
  <para style="q1">
    <verse number="30" style="v" />“Migtalad-talad sikandan te naahew ran ne me kasangkapan,</para>
  <para style="q2">duma te sabeka wey ke daruwa ne malitan te tagse etew.</para>
  <para style="q2">Due mabbatek ne hinabel ne naahew ni Sisira, due degma inahew ne me mabbatek ne tinupakan ne para keddi.</para>
  <para style="q2">Uya iya, due degma apil ne inahew ne mabbatek ne tinupakan ka tagse me pupul.”</para>
  <para style="b" />
  <para style="q1">
    <verse number="31" style="v" />“Sikan naa Magbebaye ne Magbebaye pangimatayi nu ka langun ne kuntere nu!</para>
  <para style="q2">Piru peilinga nu ka seeye se miggeyinawa keykew te aldew ne migsile ne migsahe-sahe te karesen din.”</para>
  <para style="m">Ne migmalinawen ka Israil seled te hep-at ne pulu (40) ne leg-un.</para>
  <chapter number="6" style="c" />
  <para style="s">Si Gidiyun</para>
  <para style="p">
    <verse number="1" style="v" />Miggimu e man-e te sale ka me matig-Israil diye te tangkaan te Magbebaye ne Manama, sikan naa intuhutan sikandan te Magbebaye ne Manama ne egkareeg te matig-Midiyan seled te pitu ne leg-un. <verse number="2" style="v" />Me manmanekal ka me matig-Midiyan du te me matig-Israil. Ne tenged kayi diyad namebaley ka me matig-Israil te me bubungan wey nangeles diye te me sulung, wey diye te me inged ne nekeeles de. <verse number="3" style="v" />Ne emun egpamula ka me matig-Israil, egpanlusuran sikandan te me matig-Midiyan, me matig-Amalik, wey te me tribu ne diye te iglineb. <verse number="4" style="v" />Egmangekampu sikandan diye te tane te Israil wey egpandereetan dan ka me eggaaniyen taman te Gasa. Ne egpanguen dan ka me karniru, me kamilyu, wey me asnu wey ware egsameen dan ne egkeuyahanan te me matig-Israil. <verse number="5" style="v" />Egmanginguma sikandan ne egpanguyan te me baka wey te me balungbalung dan. Amana ne masulug sikandan ne iling kakepal te me talangas. Kenad e degma egkaseel ka kasuluhan dan wey te me kamilyu ran. Wey migpalunggehaat sikandan taman te nareetan ka tane. <verse number="6" style="v" />Ne amana miglised ka me matig-Israil tenged te me matig-Midiyan. Sikan naa, migpangananey ka me matig-Israil diye te Magbebaye ne Manama.</para>
  <para style="p">
    <verse number="7" style="v" />Te migpangananey ka me matig-Israil diye te Magbebaye ne Manama tenged te me matig-Midiyan. <verse number="8" style="v" />Ne impeuyanan sikandan te Magbebaye ne Manama te prupita eyew te peglalag kandan te seini, “Impalihawang ku sikaniyu puun te pegkeuripen diye te Ihiptu. <verse number="9" style="v" />Inluwas ku sikaniyu puun te me Ihiptuhanen wey puun te langun ne kuntere niyu. Indeldel ku sikandan wey imbehey ku kaniyu ka tane dan, <verse number="10" style="v" />wey migkahi a kaniyu, ‘Sikeddiey ka Magbebaye ne Manama, ne Manama niyu, wey keilangan ne kene kew egsimba te me manama te me Amurihanen ne iyan kamuney te tane ne in-ugpaan niyu kuntee.’ Piru ware kew migpammineg keddi.”</para>
  <para style="p">
    <verse number="11" style="v" />Ne migginguma ka panalihan te Magbebaye ne Manama diye te Upra wey migpinnuu diye te egdalungan te kayu ne tugas, ne iyan kamuney si Huwas ne sakup te kabuhalan ni Abisir. Ne si Gidiyun ne anak ni Huwas migdiriek te trigu diye te diddiralem te kelesanan te ubas eyew kene egkiteen ka trigu te me matig-Midiyan. <verse number="12" style="v" />Ne migpakita ka panalihan te Magbebaye ne Manama ki Gidiyun wey migkahi, “Migdumaan ka te Magbebaye ne Manama, mabulut wey makeseg ne etew.”</para>
  <para style="p">
    <verse number="13" style="v" />Ne migtabak si Gidiyun, “Piru ahalen, emun ke indumaan key te Magbebaye ne Manama, mania te neyitabu seini langun kayi te kanami? Hendeid naa ka kein-inuwan ne ingkahi te kabuybuyahan ney kanami meyitenged te ingkahi ran ne ka Magbebaye ne Manama ka migpalihawang kandan puun te Ihiptu? Piru kuntee imbalahad key te Magbebaye ne Manama wey intuhutan din ne egkareeg key te me matig-Midiyan.”</para>
  <para style="p">
    <verse number="14" style="v" />Ne migliberan sikandin wey migkahiyan, “Hipanew ka wey gamita nu ka keseg nu wey luwasa nu Israil puun te me matig-Midiyan. Sikeddi ka egpeuyan keykew!”</para>
  <para style="p">
    <verse number="15" style="v" />Ne migtabak si Gidiyun, “Piru Magbebaye ne Manama, egmenuwen ku te egluwas ka Israil? Iyan mahuye ka kabuhalan ku te intiru ne tribu ni Manasis, wey sikeddi ka egkaleig-leig te kanami ne pamilya!”</para>
  <para style="p">
    <verse number="16" style="v" />Migtabak ka Magbebaye ne Manama, “Egdumaan ku sikeykew. Wey egguleen nu ka me matig-Midiyan ne iling de te migpakigkuntere ka te sabeka ne etew.”</para>
  <para style="p">
    <verse number="17" style="v" />Ne migtabak si Gidiyun, “Emun ke malehet iya ne egdumaan a nikeykew, papitawa a te palinneu te pegpamalehet ne migpakiglalag keddi ka Magbebaye ne Manama. <verse number="18" style="v" />Kene ke naan pa ubag awe kayi taman te egpakalibed a wey eg-uyan te halad ku keykew.” Migtabak sikandin, “Egtetahad a kayi taman te egpakalibed ka.”</para>
  <para style="p">
    <verse number="19" style="v" />Migdagdahew mig-uli si Gidiyun diye te baley rin. Miggilutu sikandin te nati pad ne kambing, wey miggilutu sikandin te paan ne ware patulin ne puun te harina ne diye itahu te keyyeheng. Ne intahu din te keyyeheng ka sere wey intahu din te kuren ka sabew wey in-uyan din wey imbehey rin e te panalihan ne diye te lenged te kayu ne tugas. <verse number="20" style="v" />Migkahiyan sikandin te panalihan te Manama, “Iuntud nu ka sere wey ka paan ne ware patulin te seini ne batu wey iitisi nu seini te sabew.” Wey intuman ni Gidiyun ka ingkahi kandin. <verse number="21" style="v" />Ne indagketan te panalihan te Magbebaye ne Manama te pupul te tuked ne inggen-genan din ka sere wey paan. Ne migkanlabkanlab ka hapuy puun te batu wey natutung ka langun ne in-uyan ne halad. Wey mig-awe e ka panalihan te Magbebaye ne Manama. <verse number="22" style="v" />Te nakamaan-maan si Gidiyun ne panalihan seeye te Magbebaye ne Manama, migkahi sikandin, “E Magbebaye ne Manama! Nakita ku ka panalihan nu ne nekegtangke key!” <verse number="23" style="v" />Piru ingkahiyan te Magbebaye ne Manama sikandin, “Ka keupianan egduma keykew! Kene ka kaaldek. Kene ka egkamenu.” <verse number="24" style="v" />Ne miggimu si Gidiyun te altar diye para te Magbebaye ne Manama wey ingngaranan din seini te, “Ka Magbebaye ne Manama, migbehey te keupianan.” Ne taman kuntee diye pad ka altar te tane te Upra ne iyan kamuney ka kabuhalan ni Abisir.</para>
  <para style="p">
    <verse number="25" style="v" />Te seeye ne karusileman, migkahi ka Magbebaye ne Manama ki Gidiyun, “Kua nu ka ikarangeb ne turu te nati ne baka te amey nu, ka baka ne pitu ne leg-un se kabuyahi, wey gebaa nu ka altar te amey nu ne para ki Baal wey pelera nu ka pes-ek ne inpahunsiling te manama ne si Asira ne diye te dangdang kayi. <verse number="26" style="v" />Pegkeimpus, himu ka te eleg ne altar diye te ampew te labuntud para keddi ne Manama nu, ay-ayari nu peg-ampawa ka me batu kayi. Ne tutung ka te lukes ne baka ne igpanubad dutu ne altar pinaahi te peggamit te igtemeg ne kayu puun te impeled nu ne ka pes-ek ne inpahunsiling te manama ne si Asira.” <verse number="27" style="v" />Purisu migduruma si Gidiyun te sapulu ne suluhuanen din, wey intuman din ka ingkahi te Magbebaye ne Manama. Piru marusilem din seini himuwa su naaldek sikandin te duma ne sakup te pamilya te amey rin wey te me mahinged te lungsud. <verse number="28" style="v" />Te pegpangimata te me mahinged te lungsud te egkasi-si e ka kaliwaswasan, nakita ran ne naggebe e ka altar ni Baal wey napeled e ka dangdang kayi ne pes-ek ne inpahunsiling te manama ne si Asira. Ne dutu duen e neyimu ne iyam ne altar ne due nasame ne intutung ne impanubad ne turu ne baka. <verse number="29" style="v" />Ne migmein-inseey ka tagse sabeka kandan, “Hentew-a ka miggimu kayi?” Te peg-ayad-ayad dan te peg-ugsi-ugsi, nanengnengan dan ne iyan miggimu kayi si Gidiyun ne anak Huwas. <verse number="30" style="v" />Ne migkahiyan dan si Huwas, “Ipalihawang nu ka anak nu. Eggimatayan ney sikandin su inggebe din ka altar ni Baal wey inpeled din ka pes-ek ne inpahunsiling te manama ne si Asira.”</para>
  <para style="p">
    <verse number="31" style="v" />Piru intabak ni Huwas ka matangen ne me mabbulut ne nakalingut kandin, “Mania te egpangabang kew ki Baal? Ka minsan hentew ne egpangabang kandin, eggimatayan te kene pad egkapawe. Ke malehet pa ne manama si Baal, napangabangan din perem ka pegkeetew rin te timpu ne due miggebe te altar din.” <verse number="32" style="v" />Ligkat dutu ne aldew, inggenalan e si Gidiyun ki Hirub-baal, ne iyan igpasabut kayi, “Egpapangabangan ki Baal ka pegkeetew rin,” tenged te miggebe din ka altar ni Baal.</para>
  <para style="p">
    <verse number="33" style="v" />Ne miglibulung ka langun ne matig-Midiya, me Amilikanhen, wey ka me keet-etawan diye te igsile. Miglapas sikandan diye te weyig te Hurdan, wey nangekampu diye te bangalug te Hisriil. <verse number="34" style="v" />Ne in-umaan si Gidiyun te panisingan te Magbebaye ne Manama. Imparahing din ka trumpita te pegpangumew te kabuhalan ni Abisir ne eyew egduma kandin. <verse number="35" style="v" />Migsusuhu sikandin te me suluhuanen diye te intiru ne kabuhalan ni Manasis; ne impeumew degma sikandan eyew egduma kandin. Wey migsusuhu sikandin te me suluhuanen diye te me kabuhalan ni Asir, ni Sabulun, wey ni Niptali, eyew egpangendiye ka egtemu kandin.</para>
  <para style="p">
    <verse number="36" style="v" />Ne migkahiyan ni Gidiyun ka Manama, “Ke malehet iya ne eggamiten a nikeykew eyew te pegluwas te Israil sumale te insaad nu. <verse number="37" style="v" />Ipamalehet nu keddi te seini ne paahi, egtahu a te bulbul te karniru diye te seeg te diekanan te trigu; emun ke egkademmuhan ka bulbul wey mammara ka langun ne tane, ne egkatahaan ku ne egbulihan a nikeykew te pegluwas te Israil sumale te insaad nu keddi.” <verse number="38" style="v" />Neyitabu iya seini. Migselem-selem si Gidiyun ka mig-enew, ne ingulipisan din ka bulbul te karniru, wey napenu ka yahung te migtihis ne demmug. <verse number="39" style="v" />Ne migkahiyan e man-e ni Gidiyun ka Manama, “Kene ka ubag kabelu keddiey. Pahangyua e pad ubag te kasabeka, tuhuti a ne eg-el-elehan ka bulbul. Te seini ne timpu himaraa nu ka bulbul wey empeta nu te demmug ka nakalingut ne tane.” <verse number="40" style="v" />Innimu seini te Manama te seeye ne marusilem. Iyan de nammara ka bulbul, piru neempet te demmug ka nakalingut ne tane.</para>
  <chapter number="7" style="c" />
  <para style="s">Ka pegtalu ni Gidiyun ka me matig-Midiyan</para>
  <para style="p">
    <verse number="1" style="v" />Nanelem-selem nangenew si Hirub-baal (iyan seini si Gidiyun) wey ka me sundalu rin, wey nangekampu sikandan diye te dangdang te sebseb te Harud. Ne diye ka kampu te matig-Midiyan te bangalug te igkahibang ne balabahan dan, ne marani te bubungan ne Muri.</para>
  <para style="p">
    <verse number="2" style="v" />Migkahiyan te Magbebaye ne Manama si Gidiyun, “Masulug de amana ka me sundalu ne migduma keykew. Ke igpakuntere ku sikandan langun, eyew egkareeg dan ka me matig-Midiyan. Kema ke egpahambug ka me matig-Israil keddi ne sikandan ka inluwas te pegkeetew ran pinaahi te kandan ne kannekal. <verse number="3" style="v" /><note caller="-" style="x"><char style="xo" closed="false">7:3: </char><char style="xt" closed="false">Diy 20:8.</char></note> Sikan naa, nangeni nu ka keet-etawan, ‘Paawaa nu kayi te bubungan te Gilyad wey peulia nud seeye se nangelkel wey naaldek.’ ” Purisu nanguli ka daruwa ne pulu wey daruwa ne libu (22,000) kandan diye te ugpaan dan, wey due naan de nasame ne sapulu ne libu (10,000).</para>
  <para style="p">
    <verse number="4" style="v" />Piru migkahiyan te Magbebaye ne Manama si Gidiyun, “Amana pad ne masulug sikandan! Uyana nu sikandan diye te weyig, wey eg-el-elehan ku sikandan eyew egkatahaan ke hentew ka egpakaruma keykew, wey hentew ka kene egpakaruma.” <verse number="5" style="v" />Sikan naa, in-uyan ni Gidiyun ka me sundalu diye te weyig, ne migkahiyan sikandin te Magbebaye ne Manama, “Ilein nu ka seeye se egmandile ne iling te me asu ne egmanginum. Ne ilein nu degma seeye se migmanimbuel ne diye eg-inum te belad dan te weyig.” <verse number="6" style="v" />Ne duen de tatelu ne gatus (300) ne etew ne diye eg-inum te belad dan te weyig.<note caller="+" style="f"><char style="fr" closed="false">7:6 </char><char style="ft" closed="false">Te Hibruwanen: Seeye se migpandile pinaahi te pegtahu te belad dan peendiye te me be-be dan.</char></note> Piru migmanimbuel ka langun ne nasame ne eg-inum te weyig. <verse number="7" style="v" />Ne migkahiyan te Magbebaye ne Manama si Gidiyun, “Egluwasen ku sikaniyu wey igpareeg ku kaniyu ka me matig-Midiyan pinaahi kayi te tatelu ne gatus (300) ne diye eg-inum te belad dan te weyig. Wey impeuli nud langun ka duma ne me etew diye te tagse ugpaan dan.” <verse number="8" style="v" />Sikan naa, impeuli e ni Gidiyun ka duma ne me matig-Israil diye te me ugpaan dan,<note caller="+" style="f"><char style="fr" closed="false">7:8 </char><char style="ft" closed="false">Te Hibruwanen: Te me balungbalung dan.</char></note> piru inggaat din ka me inuyanan dan<note caller="+" style="f"><char style="fr" closed="false">7:8 </char><char style="ft" closed="false">Te Hibruwanen: Ka diye te me belad dan.</char></note> wey ka me trumpita ran. Ne tatelu ne gatus (300) naan de ka me etew ne migduma kandin. Ne diye ka kampu te matig-Midiyan te diralem dan ne bangalug.</para>
  <para style="p">
    <verse number="9" style="v" />Te seeye ne marusilem, migkahiyan te Magbebaye ne Manama si Gidiyun, “Pangandan kew, lusuri niyu ka kampu ran su igpareeg kud sikandan kaniyu. <verse number="10" style="v" />Piru ke egkaaldek ka ne eglusud, tupang ka diye te kampu ran, dumaa nu ka suluhuanen nu ne si Pura. <verse number="11" style="v" />Pammineha nu ka me guhuren ran. Kataman, egkabagget kad amana ka eglusud.” Sikan naa, migtupang si Gidiyun duma ki Pura ne suluhuanen din diye te marani te me etew ne due panganiban diye te kampu te kuntere dan. <verse number="12" style="v" />Ne nanlibulung diye te bangalug ka me matig-Midiyan, me Amalikanhen wey ka langun ne keet-etawan te igsile, egpekeiling sikandan kasulug te me talangas. Ne masulug amana ka me kamilyu ran iling te pantad diye te ilis te dahat.</para>
  <para style="p">
    <verse number="13" style="v" />Te pegginguma ni Gidiyun, narineg din ka etew ne migpangguhud te taheinep diye te sengeetew. Migkahi ka etew, “Nakataheinep a ne due sabeka ne paan ne sibada, nalilid seini diye te kampu te matig-Midiyan. Ne nasuhat ka balungbalung, nasukeung seini sikan naa ka napeled, wey nabalbalintuad seini sikan naa ka nahuhus e.”</para>
  <para style="p">
    <verse number="14" style="v" />Ne migtabak ka sengeetew, “Te ware duwa-duwa, iyan kaluwasan due ka kampilan ni Gidiyun ne matig-Israil ne anak ni Huwas. Impareeg kandin te Manama ka me matig-Midiyan wey ka langun ne diye te kampu.”</para>
  <para style="p">
    <verse number="15" style="v" />Te pegkarineg ni Gidiyun te taheinep wey te kaluwasan kayi, mig-usengul sikandin ka migsimba te Manama. Pegkeimpus, miglibed e sikandin diye te kampu te me matig-Israil wey migkahi sikandin, “Taggel kew! Impareeg e kaniyu te Manama ka me matig-Midiyan.” <verse number="16" style="v" />Imbaad-baad din ka tatelu ne gatus (300) ne me etew te tatelu ne punduk, wey imbehayan din ka tagse sabeka kandan te trumpita wey te banga ne iyan tahu ka sulu. <verse number="17" style="v" />Ne migkahiyan din sikandan, “Tengteng kew keddi. Emun ke egginguma ad diye te ilis te kampu, himuwa niyu ke nekey ka eggimuwen ku. <verse number="18" style="v" />Ke igparahing ku wey te me duma ku ka me trumpita ney, sikaniyu degma langun ne nakalingut te kampu iparahing niyu degma ka trumpita niyu wey panguleyi kew ne egkahi, ‘Para te Magbebaye ne Manama wey para ki Gidiyun!’ ”</para>
  <para style="p">
    <verse number="19" style="v" />Te sikan pad migpasubaley ka talagtameng te liware te marusilem, migginguma e si Gidiyun wey ka mahatus ne etew ne duma rin diye te ilis te kampu. Ne imparahing dan ka me trumpita ran wey impese dan ka me banga ne in-uyan dan. <verse number="20" style="v" />Ne migparahing te me trumpita ran ka tatelu ne punduk wey migpese dan ka me banga dan. Inkemkem dan te gibang ne belad dan ka me sulu wey ingen-genan dan te kawanan ne belad dan ka me trumpita ne imparahing dan, wey migpanguleyi sikandan, “Ka kampilan para te Magbebaye ne Manama wey para ki Gidiyun!” <verse number="21" style="v" />Migsasindeg ka tagse etew diye te nalengeran dan ne lingut te kampu, wey migpamallahuy ka langun ne sundalu, wey migmanguleyi sikandan ka eglungkesu. <verse number="22" style="v" />Taheed te migparahing te me trumpita ka tatelu ne gatus (300), immeg-uney te Magbebaye ne Manama immegtigbas ka tagse etew ne diye te kampu. Namallahuy ka me sundalu peendiye te Bitsita taman te Sisira, taman te eletanan te Abilmihula ne marani te Tabat.</para>
  <para style="p">
    <verse number="23" style="v" />Ne impeumew ka me matig-Israil ne puun te tribu ni Naptali, Asir, wey ka langun ne tribu ni Manasi, wey impatalukunan kandan ka me matig-Midiyan. <verse number="24" style="v" />Migpeuyan si Gidiyun te me suluhuanen diye te intiru ne kabubunganan ne inged te Ipraim ne migkahi, “Tupang kew ka egkuntere te me matig-Midiyan. Banteyi niyu ka weyig te Hurdan wey ka me weyig diye te Bitbara.” Sikan naa, miglibulung ka langun ne etew te Ipraim wey inbantayan dan ka weyig te Hurdan wey ka me weyig diye te Bitbara. <verse number="25" style="v" />Ne narakep dan ka daruwa ne pangulu ne matig-Midiyan ne ensi Urib wey si Siib. Innimatayan dan si Urib diye te batu te Urib, wey si Siib diye dan himatayi te kelesanan te ubas te Siib. Ne impantalukunan dan ka me matig-Midiyan wey in-uyan dan ka me ulu enni Urib wey Siib diye ki Gidiyun ne diye te lein ne ilis te Hurdan.</para>
  <chapter number="8" style="c" />
  <para style="s">Ka pegkahuhus te me matig-Midiyan</para>
  <para style="p">
    <verse number="1" style="v" />Ne mig-inse ka me matig-Ipraim ki Gidiyun, “Mania te innimu nu seini kanami? Mania te ware key impeumew nikeykew te timpu ne inbubunu kew te me matig-Midiyan?” Amana ka pegsagsahukul dan ki Gidiyun.</para>
  <para style="p">
    <verse number="2" style="v" />Piru intabak din sikandan, “Nekey-a ka neyimu ku ne egpakalepeng te neyimu niyu? Kene naa ne me-meupiya pad ka egpakiglalew te me ubas du te pegpamupu te kabuhalan ku?<note caller="+" style="f"><char style="fr" closed="false">8:2 </char><char style="ft" closed="false">Te Hibruwanen: Abisir.</char></note> <verse number="3" style="v" />Impareeg te Manama kaniyu ka me pangulu te matig-Midiyan ne ensi Urib wey si Siib. Nekey-a ka neyimu ku ne egpakalepeng te neyimu niyu?” Te pegkarineg te me matig-Ipraim te tabak ni Gidiyun, nabewu e ka langet dan.</para>
  <para style="p">
    <verse number="4" style="v" />Ne miglapas ensi Gidiyun wey ka tatelu ne gatus (300) ne etew ne duma rin diye te weyig te Hurdan, wey minsan nenabeley e sikandan, migpabulus pad man-e sikandan ka egpanlupug te me kuntere dan. <verse number="5" style="v" />Te pegginguma ran diye te lungsud te Sukut, mighangyu si Gidiyun te me pangulu ne migkahi, “Behayi niyu ubag ka me sakup ku te paan. Nenabeley e sikandan, wey egpabulus e pad ne egtalukun engki Siba wey ki Salmuna ne me Hari te Midiyan.”</para>
  <para style="p">
    <verse number="6" style="v" />Piru migkahi ka me pangulu te Sukut, “Narakep niyu naan e si Siba wey si Salmuna, eyew egbehayan ney ka me sakup nu te paan?”</para>
  <para style="p">
    <verse number="7" style="v" />Ne migtabak si Gidiyun, “Ke iling due, ke igpareeg e keddi te Magbebaye ne Manama si Siba wey si Salmuna, egbindas-bindasen ku ka me sapu niyu te me duhi wey me sapinit diye te mammara ne inged ne kene egkeugpaan.” <verse number="8" style="v" />Ne puun dutu, migtakereg si Gidiyun diye te Pinuil wey mighangyu e man-e te iling ded dutu, piru ka intabak dan iling ded te intabak te me etew ne diye te Sukut. <verse number="9" style="v" />Ne ingkahiyan din ka me etew te Pinuil, “Te peglibed ku kayi puun te kapanaluwan, egguhusen ku ka seini se titikangi ne baley niyu.”</para>
  <para style="p">
    <verse number="10" style="v" />Te seini ne timpu, diye te Karkur si Siba wey si Salmuna duma te langun ne nasame ne me sundalu ne mahinged diye te igsile ne sapulu wey lalimma ne libu (15,000), wey mahatus wey daruwa ne pulu (120,000) ka neyimatayan e. <verse number="11" style="v" />Migtakereg si Gidiyun ne diye migbaye te me nangugpe te me balungbalung diye te igsile te Nuba wey Hugbiha, wey petew ka peglusud dan te me kuntere dan. <verse number="12" style="v" />Namallahuy si Siba wey si Salmuna ka daruwa ne me Hari te Midiyan, piru inlupug sikandan ni Gidiyun wey narakep sikandan, wey nenehukag ka langun ne sundalu ran.</para>
  <para style="p">
    <verse number="13" style="v" />Pegkeimpus kayi, miglibed e si Gidiyun ne anak ni Huas puun te pegbubunu, diye migbaye sikandin te takerehen te Hiris. <verse number="14" style="v" />Nakarakep sikandin te sabeka ne kanakan ne matig-Sukut, wey impasulat din te kanakan ka pitu ne pulu wey pitu (77) ne me pangulu wey me igbuyag te lungsud te Sukut. <verse number="15" style="v" />Ne miglibed si Gidiyun diye te me etew te Sukut wey migkahi, “Nasuman-suman niyu naan pad ka pegdali-di niyu keddi te pegkahi niyu te, ‘Narakep niyu naan e si Siba wey si Salmuna, eyew egbehayan ney ka me sakup nu te paan?’ ” <verse number="16" style="v" />Ne induma rin ka me igbuyag te lungsud, wey impanulu din sikandan pinaahi te pegbaras te me duhi wey me sapinit diye te mammara ne inged ne kene egkeugpaan. <verse number="17" style="v" />Ingguhus din degma ka titikangi ne baley diye te Pinuil, wey impangimatayan din ka me lukes te seeye ne lungsud.</para>
  <para style="p">
    <verse number="18" style="v" />Pegkeimpus, in-insean din si Siba wey si Salmuna, “Mamenu ne me lukes ka impangimatayan niyu diye te Tabur?”</para>
  <para style="p">Migtabak sikandan, “Egpekeiling sikandan keykew, ka tagse sabeka kandan egpekeiling te anak te Hari.”</para>
  <para style="p">
    <verse number="19" style="v" />Ne migtabak si Gidiyun, “Me suled ku sikandan, me anak sikandan te mismu ku ne iney. Igsaad ku te Magbebaye ne Manama ne emun inluwas niyu sikandan kene ku perem sikaniyu eggimatayan.” <verse number="20" style="v" />Ne ingkahiyan din si Hitir ne kinakakayan ne anak din, “Himatayi nu sikandan!” Piru naaldek ka kanakan ne miggulabut te kampilan din su bate pad amana sikandin.</para>
  <para style="p">
    <verse number="21" style="v" />Ne migkahiyan si Gidiyun enni Siba wey ni Salmuna, “Apas ka, sikeykew ka eggimatey kanami!” Sikan naa ka inggimatayan ni Gidiyun si Siba wey si Salmuna wey inkuwa rin ka me dayan-dayan<note caller="+" style="f"><char style="fr" closed="false">8:21 </char><char style="ft" closed="false">Te Hibruwanen: Urnamint.</char></note> diye te lieg te me kamilyu ran.</para>
  <para style="p">
    <verse number="22" style="v" />Ne ka migkahiyan si Gidiyun te keet-etawan te Israil, “Sikeykew e ka egpangulu kanami, sikeykew, wey ka anak nu wey ka apu nu ne lukes degma, tenged su inluwas key nikeykew puun te matig-Midiyan”</para>
  <para style="p">
    <verse number="23" style="v" />Migkahiyan sikandan ni Gidiyun, “Kena a egpangulu kaniyu, wey ke anak ku naa ka egpangulu kaniyu. Iyan de egpangulu kaniyu ka Magbebaye ne Manama.” <verse number="24" style="v" />Ne migkahiyan din pad man-e sikandan, “Due ighangyu ku kaniyu, ibehey niyu keddi ka me eritis niyu ne naahew.” (Su due me eritis dan ne bulawan tenged su me Ismailhanen sikandan.)</para>
  <para style="p">
    <verse number="25" style="v" />Migtabak sikandan, “Egkahale key ka egbehey keykew te me eritis.” Ne migbelat dan ka hinabel, wey eg-antug ka tagse etew te eritis ne naahew ran. <verse number="26" style="v" />Migginguma te hapit migdaruwa ne pulu (20) ne kilu<note caller="+" style="f"><char style="fr" closed="false">8:26 </char><char style="ft" closed="false">Te Hibruwanen: Sabeka ne libu wey pitu ne gatus (1,700) ne me sikil ne bulawan.</char></note> ka me eritis ne bulawan, ware pad labet te me dayan-dayan, me balieg ne bulawan, wey ubi se batek ne me manggad ne insaluub te me Hari te Midiya wey ka me dayan-dayan te lieg te me kamilyu ran. <verse number="27" style="v" />Miggimu si Gidiyun te mateles ne kumbale ne egngaranan te ipud ne migligkat te bulawan wey intahu din seini diye te lungsud din ne Upra. Piru nataman, insimbe e seini te langun ne matig-Israil wey nakapariyu e sikandan te Manama. Neyimu seini ne sahilut ki Gidiyun wey te pamilya rin.</para>
  <para style="p">
    <verse number="28" style="v" />Nareeg te me matig-Israil ka me matig-Midiyan wey warad kabulut te me matig-Midiyan ne egpakigkuntere. Wey migmalinawen ka inged dan seled te hep-at ne pulu (40) ne leg-un te timpu ni Gidiyun.</para>
  <para style="s">Ka pegkamatey ni Gidiyun</para>
  <para style="p">
    <verse number="29" style="v" />Mig-uli si Gidiyun ne anak ni Huas diye te baley rin wey mig-ugpe sikandin diye. <verse number="30" style="v" />Due pitu ne pulu (70) ne anak din mismu tenged su masulug ka asawa rin. <verse number="31" style="v" />Due duwey rin ne diye mig-ugpe te Sikim ne nakaanak degma te lukes, ne iyan inngaranan ki Abimilik. <verse number="32" style="v" />Ne buyag e amana si Gidiyun ne anak ni Huas ka namatey. Ne diye sikandin inlebeng te lebengan te amey rin ne si Huas diye te Upra ne inged te kabuhalan ni Abisir.</para>
  <para style="p">
    <verse number="33" style="v" />Nataman te namatey e si Gidiyun, miglibed e man-e ka matig-Israil wey migsimbe e man-e sikandan te me larawan ni Baal, wey innimu ran si Baal-birit ne manama ran. <verse number="34" style="v" />Nalingawan dan e ka Magbebaye ne Manama ne Manama ran, ne iyan inluwas kandan puun te langun ne me kuntere dan ne nakalingut kandan. <verse number="35" style="v" />Ne warad sikandan migpakita te pegkameupiya te diye te pamilya ni Hirub-baal (iyan seini si Gidiyun), isip bales te langun ne neyimu rin te Israil.</para>
  <chapter number="9" style="c" />
  <para style="s">Si Abimilik</para>
  <para style="p">
    <verse number="1" style="v" />Miggendiye si Abimilik ne anak ni Hirub-baal te me suled te iney rin diye te Sikim, wey ingkahiyan din sikandan wey ka langun ne karumaan te iney rin, <verse number="2" style="v" />“Insei niyu ka langun ne mahinged te Sikim, ‘Nekey-a ka igkeupii niyu: ka egpanguluwan kew te pitu ne pulu (70) ne anak ni Hirub-baal, wey ke sabeka re ne etew?’ Sumsumana niyu ne amana e pad iya ne duma niyu.”<note caller="+" style="f"><char style="fr" closed="false">9:2 </char><char style="ft" closed="false">Te Hibruwanen: Tul-an a wey sapu niyu.</char></note> <verse number="3" style="v" />Ne inpanugtul ka langun ne inlalag din te me karumaan te iney rin diye te langun ne mahinged te Sikim. Ne mig-uyun ka me mahinged te Sikim ne eg-ikul ki Abimilik tenged su nakakahi sikandan, “Suled ta sikandin.” <verse number="4" style="v" />Imbehayan dan sikandin te pitu ne pulu (70) ne pelata ne seleppi puun te baley te manama ran ne si Baal-birit, wey inggamit seini ni Abimilik te pegpamayad te me ware gulehud wey talaggimu te samuk ne eg-ikul kandin. <verse number="5" style="v" />Miggendiyaan din ka kabuhalan te amey rin diye te Upra wey impangimatayan din ka me suled din ne pitu ne pulu (70) ne anak ni Hirub-baal diye te ampew te sabeka ne batu. Piru nakapallahuy wey nekeeles si Hutam ka kinaharian ne anak ni Hirub-baal. <verse number="6" style="v" />Ne miglibulung ka langun ne mahinged te Sikim wey Bitmilu diye te lenged te kayu ne uk ne marani te pes-ek diye te Sikim eyew egkurunaan dan si Abimilik isip Hari.</para>
  <para style="s">Ka panunggilingan ni Hutam</para>
  <para style="p">
    <verse number="7" style="v" />Te pegkarineg kayi ni Hutam, migtakereg sikandin diye te iddus te bubungan te Girisim wey migpanguleyi, “Pammineg kew keddi me mahinged te Sikim! Pammineg kew keddi ke egkeupian kew ne egpammineg kaniyu ka Manama! <verse number="8" style="v" />Sabeka ne timpu, miglihawang ka me kayu ne eg-alam te eghari kandan. Migkahiyan dan ka kayu ne ulibu, ‘Sikeykew ka eghari kanami.’ <verse number="9" style="v" />Ne migtabak ka kayu ne ulibu, ‘Eg-engkeran ku naa ka lana ku ne eggamiten ku te pegpahale te Manama wey te me etew eyew re te peghari te me kayu?’ <verse number="10" style="v" />Ne migkahiyan dan ka kayu ne igira, ‘Sikeykew ka eghari kanami.’ <verse number="11" style="v" />Piru migtabak ka kayu ne igira, ‘Eg-engkeran ku naa ka meupiya wey meemis ne behas ku eyew re te peghari te me kayu?’ <verse number="12" style="v" />Ne migkahiyan te me kayu ka ubas, ‘Hengkayi ka wey sikeykew ka eghari kanami.’ <verse number="13" style="v" />Piru migtabak ka ubas, ‘Eg-engkeran ku naa ka binu ku ne eggamiten ku te pegpahale te Manama wey te me etew eyew re te peghari te me kayu?’ <verse number="14" style="v" />Te katamanan, migkahiyan te langun ne kayu ka sapinit, ‘Hengkayi ka wey sikeykew ka eghari kanami.’ <verse number="15" style="v" />Ne migtabak ka sapinit te me kayu, ‘Emun ke igkeupii niyu iya ne eghari a kaniyu, hengkayi kew wey helung kew kayi te helunganan ku. Piru ke kene kew, eglihawang ka hapuy puun te sapinit eyew eghugmas te kayu ne me sidru diye te Libanun.’</para>
  <para style="p">
    <verse number="16" style="v" />“Kuntee, malehet naa ne matareng wey eleg ka innimu niyu ki Abimilik ne eggimuwen ne Hari? Wey ka sika se innimu niyu, meupiya naa ki Hirub-baal wey te me pamilya rin? Innimu niyu naa ka eleg para kandin iling te langun ne neyimu rin kaniyu? <verse number="17" style="v" />Sumsumana niyu ne migpakigkuntere ka amey ku para kaniyu. Mig-antus sikandin ka egluwas kaniyu puun te matig-Midiyan. <verse number="18" style="v" />Piru kuntee, migsukul kew te me pamilya te amey ku, impangimatayan niyu ka pitu ne pulu (70) ne anak din diye te sabeka ne batu. In-alam niyu si Abimilik ka anak te uripen din ne malitan ne egkeyimu ne Hari niyu te mahinged te Sikim tenged su karumaan niyu sikandin. <verse number="19" style="v" />Emun ke iyan niyu innimu te seini ne aldew ka pegpakita te pegtahud niyu ki Hirub-baal wey te me pamilya rin, egkahale kew perem duma ki Abimilik, wey egkahale perem sikandin duma kaniyu. <verse number="20" style="v" />Piru ke kene, eglihawang perem ka hapuy ne egpuun ki Abimilik ne eghugmas kaniyu ne mahinged te Sikim wey Bitmilu. Eglihawang perem puun kaniyu te mahinged te Sikim wey Bitmilu ne eghugmas ki Abimilik.” <verse number="21" style="v" />Ne migpallahuy si Hutam wey miglunus peendiye te Biir wey diyad mig-ugpe sikandin tenged su naaldek sikandin ki Abimilik ne suled din.</para>
  <para style="p">
    <verse number="22" style="v" />Mighari si Abimilik te Israil seled te tatelu ne leg-un. <verse number="23" style="v" />Ne impeuyanan te Manama te mareet ne panisingan ne egpeun-unayey si Abimilik wey ka me mahinged te Sikim, neyimu ne masinupaken ka me mahinged te Sikim diye ki Abimilik. <verse number="24" style="v" />Neyitabu seini eyew si Abimilik wey ka me mahinged te Sikim ne migbagget ne egpangimatayan ka pitu ne pulu (70) ne anak ni Hirub-baal egkalegparan tenged te sale dan. <verse number="25" style="v" />Migtahu ka me mahinged te Sikim te me etew ne eggepas kandin diye te ampew te bubungan, wey egpangahawan dan ka langun ne eglihad te seeye ne dalan. Piru natahaan seini ni Abimilik.</para>
  <para style="p">
    <verse number="26" style="v" />Ne miggendiye si Gaal ne anak ni Ibid duma te me suled din diye te Sikim. Ne naalin ka pegsalig te mahinged te Sikim diye kandin. <verse number="27" style="v" />Nangendiye sikandan te kamet, namupu te ubas diye te parasan dan wey ingkeles dan seini, ne migsahakeen sikandan diye te baley te manama ran. Te sasangan ne nangeen sikandan wey nangiinum, imbaleybaley dan si Abimilik. <verse number="28" style="v" />Ne migkahi si Gaal ne anak ni Ibid, “Hentew ma si Abimilik, wey hentew ki ma ne mahinged te Sikim, mania te egparuma-ruma ki kandin? Kene naa sikandin ne anak ni Hirub-baal? Wey kene naa si Sibul ne pangulu rin egparuma-ruma ma te me etew te Hamur, ne iyan amey te Sikim? Ne mania kuntee te egparuma-ruma ki kandin? <verse number="29" style="v" />Emun ke sikeddi ka egpangulu te seini ne me etew, egpaaween ku si Abimilik. Egkahiyan ku sikandin, ‘Palihawanga nu ka langun ne sundalu nu.’ ”</para>
  <para style="p">
    <verse number="30" style="v" />Te pegkarineg ni Sibul ne pangulu te lungsud te ingkahi ni Gaal ne anak ni Ibid, nangebel-ebel se langet din. <verse number="31" style="v" />Impabayaan din te me suluhuanen si Abimilik ne diye te Aruma eyew egpakahiyan te, “Bantey ka su kayi te Sikim si Gaal ne anak ni Ibid duma te me suled din wey imbagget dan ka me etew ne egsupak keykew. <verse number="32" style="v" />Purisu kangkuwa te marusilem, keilangan ne eggipanew ka duma te me etew nu wey heles kew diye te me kamet. <verse number="33" style="v" />Kaaselem te egkaliwaswas pad, selem-selem ka enew wey lusuri niyu ka siyudad. Emun ke eglihawang e si Gaal duma te me etew rin eyew egkuntere keykew, himuwa nud ka igkeupii nu ne eggimuwen kandan.</para>
  <para style="p">
    <verse number="34" style="v" />Purisu te pegkamarusilem nangipanew si Abimilik wey ka langun ne me etew rin. Migpasuwayey sikandan te hep-at ne punduk ne nanggepas diye lihawangan te Sikim. <verse number="35" style="v" />Ne miglihawang ni Gaal ne anak ni Ibid wey migsasindeg sikandin diye te bayaanan te gumawan te siyudad. Wey nanlihawang ensi Abimilik wey ka me etew rin diye te innelesan dan. <verse number="36" style="v" />Te pegkakita ni Gaal kandan, migkahiyan din si Sibul, “Tengteng ka! Due me etew ne nanupang puun te me bubungan!”</para>
  <para style="p">Migtabak si Sibul kandin, “Me alung de sika te me bubungan, kahiyen nu re ne me etew sikandan.”</para>
  <para style="p">
    <verse number="37" style="v" />Migkahi man-e si Gaal, “Tengteng ka! Due me etew ne nanupang diye te elat te daruwa ne bubungan, wey egpangkayi ka lein ne punduk puun te matulus ne kayu ne Uk.”</para>
  <para style="p">
    <verse number="38" style="v" />Ne migkahiyan ni Sibul sikandin, “Hendei naan e ka pegpegasal nu? Ware ke naa migkahi te, ‘Hentew-a si Abimilik, mania te egparuma-ruma ki kandin?’ Seini iya ka me etew ne imbaley-baley nu! Ne lihawang ka wey pakigkuntere ka kandan.” <verse number="39" style="v" />Ne impanguluwan ni Gaal ka me mahinged te Sikim ne eglihawang wey egpakigkuntere ki Abimilik. <verse number="40" style="v" />Ne intalukunan ni Abimilik si Gaal, piru nakapallahuy si Gaal. Ne masulug ka me etew te Sikim ne nenakabahed se tahapali, minsan gani diye te bayaanan te gumawan te siyudad. <verse number="41" style="v" />Ne miglibed si Abimilik diye te Aruma, wey indeldel ni Sibul si Gaal duma te me suled din, eyew kenad egpekeugpe te Sikim.</para>
  <para style="p">
    <verse number="42" style="v" />Te seup ne aldew, natahaan ni Abimilik ne nangendiye ka me mahinged te Sikim te me kamet. <verse number="43" style="v" />Sikan naa ka induma rin ka me etew rin wey imbaad-baad din te tatelu ne punduk, wey nanggepas sikandan diye te me kamet. Te pegkakita ni Abimilik ne nanlihawang e ka me etew, miglihawang sikandin wey ka me duma rin diye te inggelesan dan wey impangimatayan dan ka me etew. <verse number="44" style="v" />Ne mig-agpas si Abimilik wey ka punduk din ne egparani diye te bayaanan te gumawan te siyudad eyew te pegbantey kayi. Ne kalihet ne impangimatayan te daruwa ne punduk ka langun ne diye te me kamet. <verse number="45" style="v" />Migpakigkuntere si Abimilik te me mahinged te siyudad te intiru ne aldew. Te katamanan, naahew rin seini wey impangimatayan din ka me etew. Ne ingguhus din ka siyudad wey insaweran din te asin ka tane.</para>
  <para style="p">
    <verse number="46" style="v" />Te pegkarineg kayi te me mahinged te Sikim ne diye te baley ne titikangi, nangeles sikandan diye te malig-en ne baad te baley ni Baal-birit. <verse number="47" style="v" />Natahaan ni Abimilik ne diye nanlibulung ka langun ne mahinged te Sikim ne diye te baley ne titikangi. <verse number="48" style="v" />Purisu, induma rin ka me etew rin diye te bubungan te Salmun. Migkuwa sikandin te wasey wey migtempug sikandin te sugpang te kayu, imbagkes din seini wey inti-ang din e. Wey ingkahiyan din ka me etew rin ne duma rin, “Apas kew! Himuwa niyu ke nekey ka nakita niyu ne innimu ku!” <verse number="49" style="v" />Sikan naa, migtempug ka tagse sabeka ne me etew te sugpang te kayu. Ne in-ikul dan si Abimilik wey intambu dan seini diye te malig-en ne baad te baley wey insilaban dan seini. Purisu nenamatey degma ka langun ne mahinged te Sikim ne diye te baley ne titikangi, migginguma te sabeka ne libu (1000) ka me lukes wey me malitan.</para>
  <para style="p">
    <verse number="50" style="v" />Human dutu, miggendiye si Abimilik te Tibis, wey migkekampu sikandin te marani kayi wey in-ahew rin seini. <verse number="51" style="v" />Piru diye te seled te siyudad, due malig-en ne baley ne titikangi ne in-aputan te langun ne etew te siyudad, ka langun ne malitan wey lukes. Miglelekeb sikandan wey migmamaneyik diye te atep te baley ne titikangi. <verse number="52" style="v" />Miggendiye si Abimilik ka eglusud te baley ne titikangi. Ne migparani sikandin diye te gumawan te baley ne titikangi eyew egsilaban seini. <verse number="53" style="v" />Piru due malitan ne mig-ulug te galingan ne batu te ulu ni Abimilik wey nabagbag ka pulu din. <verse number="54" style="v" />Due-rue ne in-umew rin ka kanakan ne talag-uyan te panganiban din wey inkahiyan din, “Gulabuta nu ka kampilan nu wey himatayi a su kena a egkeupian ne due egkahi, ‘Malitan ka miggimatey kandin.’ ” Sikan naa ka induslak sikandin te kanakan wey namatey e sikandin. <verse number="55" style="v" />Te pegkakita te matig-Israil ne namatey e si Abimilik, nanguli e ka tagse sabeka diye te ugpaan dan.</para>
  <para style="p">
    <verse number="56" style="v" />Te iling dutu ne paahi, inlegparan te Manama si Abimilik tenged te innimu rin ne pegkuntere din te amey rin pinaahi te peggimatey rin te pitu ne pulu (70) ne suled din. <verse number="57" style="v" />Inlegparan degma te Manama ka me mahinged te Sikim tenged te langun ne mareet ne innimu ran. Natuman ka pegdilus kandan ni Hutam ne anak ni Hirub-baal.</para>
  <chapter number="10" style="c" />
  <para style="s">Si Tula</para>
  <para style="p">
    <verse number="1" style="v" />Pegkamatey ni Abimilik, duen e man-e nangulu ne egluwas te Israil, ne iyan si Tula ne anak ni Puwa. Ne si Puwa anak sikandin ni Dudu. Migpuun si Tula te kabuhalan ni Isakar, wey diye sikandin mig-ugpe te Samir te bubungan te Ipraim. <verse number="2" style="v" />Neyimu sikandin ne pangulu<note caller="+" style="f"><char style="fr" closed="false">10:2 </char><char style="ft" closed="false">Te Hibruwanen: talewukum.</char></note> te Israil seled te daruwa ne pulu (23) wey tatelu ne leg-un. Te namatey e sikandin, diye sikandin inlebeng te Samir.</para>
  <para style="s">Si Hair</para>
  <para style="p">
    <verse number="3" style="v" />Pegkamatey ni Tula, nakasinundul si Hair ne matig-Gilyad ne migpangulu<note caller="+" style="f"><char style="fr" closed="false">10:3 </char><char style="ft" closed="false">Te Hibrawanen: talewukum.</char></note> te Israil seled te daruwa ne pulu wey daruwa (22) ne leg-un. <verse number="4" style="v" />Due tatelu ne pulu (30) ne anak din ne me lukes ne nanguntud te tatelu ne pulu (30) ne asnu. Ingkamkamuney ran ka tatelu ne pulu (30) ne siyudad ne diye te Gilyad, ne ingngaranan ded kuntee te me lungsud te Hair. <verse number="5" style="v" />Te namatey e si Hair, diye sikandin inlebeng te Kamun.</para>
  <para style="s">Si Hipta</para>
  <para style="p">
    <verse number="6" style="v" />Ne migpakasale e man-e ka matig-Israil diye te tangkaan te Magbebaye ne Manama. Insimba ran ka me Baal wey ka me Astarti, ka me manama te Sirya, Sidun, Muwab, Amun wey ka Pilistihanen. <verse number="7" style="v" />Sikan naa ka nangebel-ebel ka langet te Magbebaye ne Manama te matig-Israil wey intuhutan din sikandan ne egkareeg te Pilistihanen wey Amunihanen. <verse number="8" style="v" />Imbaybayaran sikandan te seeye ne leg-un. Wey indeeg-deeg ka langun ne matig-Israil ne diye nangugpe te igsile te Weyig ne Hurdan ne in-ugpaan te me Amurihanen, ne iyan ka Gilyad. <verse number="9" style="v" />Ne miglapas degma ka me Amunihanen te weyig te Hurdan eyew egpakigkuntere te me kabuhalan ni Huda, Binhamin wey ni Ipraim. Sikan naa ka amana mig-antus ka matig-Israil.</para>
  <para style="p">
    <verse number="10" style="v" />Ne migpangananey ka me matig-Israil diye te Magbebaye ne Manama wey migkahi, “Nakasale key keykew su in-engkeran ney sikeykew ne Manama ney, wey nasi key insimba te me Baal.”</para>
  <para style="p">
    <verse number="11" style="v" />Ne ingkahiyan te Magbebaye ne Manama ka me matig-Israil, “Ware ku naa luwasa sikaniyu puun te Ihiptuhanen, Amurihanen, Amunihanen, Pilistihanen, <verse number="12" style="v" />Sidunihanen, Amalikanen, Maunihanen? Te pegbayad-bayad dan kaniyu, migpangananey kew keddi, ware ku naa inluwas sikaniyu puun kandan? <verse number="13" style="v" />Piru, ing-engkeran a nikaniyu wey insimba kew te lein ne me manama, sikan naa ka kene kud e egluwasen sikaniyu. <verse number="14" style="v" />Hipanew kew wey pangananey kew te me manama ne in-alam niyu, paluwas kew kandan te timpu ne eg-antus kew!”</para>
  <para style="p">
    <verse number="15" style="v" />Piru migpeyid-u-hid-u ka me matig-Israil te Magbebaye ne Manama ne migkahi, “Nakasale key keykew, sikan naa himuwa nu ke nekey ka eleg kayi kanami, piru luwasa key kuntee nikeykew.” <verse number="16" style="v" />Purisu, in-engkeran dan e ka lein<note caller="+" style="f"><char style="fr" closed="false">10:16 </char><char style="ft" closed="false">Te Hibruwanen: Lapu.</char></note> ne me manama wey migpamakey e sikandan te Magbebaye ne Manama. Nataman, neyid-u e sikandin te matig-Israil.</para>
  <para style="p">
    <verse number="17" style="v" />Ne nangandam ka me Amunihanen wey nangekampu sikandan diye te Gilyad. Nanlibulung degma ka matig-Israil wey nangekampu sikandan diye te Mispa. <verse number="18" style="v" />Ne migpalalahey ka me matig-Israil wey ka me pangulu te Gilyad ne migkahi, “Emun ke hentew ka egpekehun-a ne egkuntere te Amunihanen, iyan egkeyimu ne pangulu te langun ne mahinged te Gilyad.”</para>
  <chapter number="11" style="c" />
  <para style="p">
    <verse number="1" style="v" />Ne due bahani ne si Hipta ne matig-Gilyad. Iyan din amey si Gilyad piru iyan din iney ka malitan ne egpamelegye te lawa. <verse number="2" style="v" />Due degma lein ne me anak ni Gilyad te asawa rin. Te derakel e ka me anak te asawa rin, indeldel dan si Hipta wey ingkahiyan dan, “Kene ka egpakaangken te karatuan te amey ta tenged su anak ka te lein ne malitan.” <verse number="3" style="v" />Sikan naa ka migpariyu si Hipta puun te me suled din wey diyad sikandin mig-ugpe te tane te Tub. Nataman, nakaruruma si Hipta te me etew ne ware karuan ne eg-ikul kandin.</para>
  <para style="p">
    <verse number="4" style="v" />Te ware naluhey, migpakigbubunu ka me Aminihanen te matig-Israil. <verse number="5" style="v" />Te miglusud ka me Amunihanen, nangendiye ka me igbuyag te Gilyad diye te tane te Tub ka eg-angey ki Hipta. <verse number="6" style="v" />Migkahi sikandan, “Uli kad wey pangulu ka kanami, eyew egpakakuntere ki te me Amunihanen.”</para>
  <para style="p">
    <verse number="7" style="v" />Piru migkahiyan ni Hipta sikandan, “Ware e naa nikaniyu dumuti wey ware e naa nikaniyu deldela puun te baley te amey ku? Ne mania kuntee te miggendini kew keddi te timpu ne nasamuk kew?” <verse number="8" style="v" />Ne migkahiyan te me igbuyag te Gilyad sikandin, “Sika iya ka miggendini key keykew kuntee su egkeupian key ne egduma keykew ka egbubunu te me Amunihanen wey eggimuwen ney sikeykew ne pangulu te langun ne mahinged te Gilyad.”</para>
  <para style="p">
    <verse number="9" style="v" />Ne migtabak si Hipta, “Emun ke egdumeen a nikaniyu eyew egpakigbubunu te me Amunihanen wey egpareehen a te Magbebaye ne Manama, sikeddi naan e ka pangulu niyu?”</para>
  <para style="p">
    <verse number="10" style="v" />Migtabak ka me igbuyag, “Egtumanen ney ka ingkahi nu, ne iyan tigpamalehet kayi ka Magbebaye ne Manama.” <verse number="11" style="v" />Purisu, migduma si Hipta te me igbuyag te Gilyad, wey innimu sikandin te me etew ne pangulu wey egmandu kandan. Ne inlalag abayi ni Hipta ka langun ne inlalag din diye te tangkaan te Magbebaye ne Manama diye te Mispa.</para>
  <para style="p">
    <verse number="12" style="v" />Ne migsusuhu si Hipta te me suluhuanen din diye te Hari te me Amurihanen wey egpakahiyan te, “Mania te miggendini kew ka eglusud te inged ney?”</para>
  <para style="p">
    <verse number="13" style="v" />Ne migtabak ka Hari te me Amurihanen te me suluhuanen ni Hipta, “Tenged te pegginguma te matig-Israil puun te Ihiptu, in-ahew ran ka tane ney puun te Arnun peendiye te Habuk wey te Weyig te Hurdan. Ne kuntee, iuli niyu seini te malinawen ne paahi.”</para>
  <para style="p">
    <verse number="14" style="v" />Ne migsusuhu e man-e si Hipta te me suluhuanen din diye te Hari te Amurihanen, <verse number="15" style="v" />wey migpakahiyan din, “Ware ahawa te matig-Israil ka tane te Muwab wey ke ka tane te Amunihanen. <verse number="16" style="v" />Te peg-awe te me matig-Israil te Ihiptu, miggendiye sikandan te mammara ne inged ne kene egkeugpaan wey miglapas sikandan diye te Dahat ne Malalab wey migginguma diye te Kadis. <verse number="17" style="v" /><note caller="-" style="x"><char style="xo" closed="false">11:17: </char><char style="xt" closed="false">Num 20:14-21.</char></note> Ne migpeuyan ka me matig-Israil te me suluhuanen diye te Hari te Idum ne egpakahiyen, “Pabayaa key ubag te tane niyu.” Piru ware pamineha seini te Hari. Ne migpeuyanan dan man-e ka Hari te Muwab te iling ded ne hangyu, piru ware ded man-e sikandan tuhuti. Sikan naa ka migpalunggaat ka me matig-Israil diye te Kadis. <verse number="18" style="v" /><note caller="-" style="x"><char style="xo" closed="false">11:18: </char><char style="xt" closed="false">Num 21:4.</char></note> Ne migbaye sikandan diye te mammara ne inged ne kene egkeugpaan, wey migginguma diye te me tane te Idum wey te Muwab wey migginguma diye te igsile te eletanan te Muwab. Ne migkekampu sikandan diye te talipag te Weyig te Arnun tenged su eletanan ma seeye te Muwab. <verse number="19" style="v" /><note caller="-" style="x"><char style="xo" closed="false">11:19-22: </char><char style="xt" closed="false">Num 21:21-24.</char></note> Ne migpeuyan ka me matig-Israil te me suluhuanen diye ki Sihun ne Hari te Amurihanen, ne migmandu te Hisbun, wey migpakahiyan, “Pabayaa key ubag te tane niyu.” <verse number="20" style="v" />Piru ware migsalig si Sihun te me matig-Israil ne egbaye te tane din. Nasi din inlibulung ka langun ne sundalu rin wey nangekampu diye te Hahas wey inlusuran dan ka me matig-Israil. <verse number="21" style="v" />Piru impatalu te Magbebaye ne Manama, ne Manama te Israil si Sihun wey ka langun ne sundalu rin diye te me matig-Israil. Sikan naa ka inkamkamuney e te matig-Israil ka tane te me Amurihanen ne mahinged te seeye ne inged. <verse number="22" style="v" />Naahew ran ka langun ne mig-ugpaan te Amurihanen puun te Weyig ne Arnun taman te Weyig ne Habuk, wey puun man-e te mammara ne inged ne kene egkeugpaan peendiye te Weyig ne Hurdan. <verse number="23" style="v" />Ne kuntee, puun su iyan migdeldel ka Magbebaye ne Manama ne Manama te Israil te me Amurihanen. Te pegpangabang te keet-etawan din ne me matig-Israil, nekey naa ka katenged niyu ne eggawi kayi? <verse number="24" style="v" />Iyan niyu angkena ke nekey ka imbehey kaniyu te manama niyu ne si Kimus, wey ke nekey degma ka imbehey te Magbebaye ne Manama ne Manama ney, iyan ney degma eg-angkenen. <verse number="25" style="v" />Migpalintutuu kew naa ne memeupiya kew pad te Hari te muwab ne si Balak ne anak ni Sipur? Nekeyimu naa sikandin ne eghanggat te Israil wey ke egbubunu naa kandan? <verse number="26" style="v" />Taheed te nangugpe ka me matig-Israil seled te tatelu ne gatus (300) ne leg-un diye te Hisbun wey te madani ne me lungsud te Aruir wey ka langun ne lungsud ne diye te ilis te Weyig te Arnun. Ne mania te ware niyu in-ahew te seeye ne timpu? <verse number="27" style="v" />Ware neyimu ku ne seyyup kaniyu, piru sikaniyu ka miggimu te seyyup keddi pinaahi te pegpakigbubunu keddi. Ne iyan eggukum ka Magbebaye ne Manama ke hentew ka due sale; ka me matig-Israil naa wey ke ka me Amunihanen.” <verse number="28" style="v" />Piru ware linglingaa te Hari te Amunihanen ka impanahataha ni Hipta.</para>
  <para style="p">
    <verse number="29" style="v" />Ne in-umaan si Hipta te panisingan te Magbebaye ne Manama. Miglihad sikandin diye te Gilyad wey te Manasi, wey miggendiye sikandin te Mispa ne diye te Gilyad. Ne puun dutu, migpabulus sikandin diye te me Amunihanen. <verse number="30" style="v" />Ne migsaad si Hipta diye te Magbebaye ne Manama, “Emun ke egpareehen a nikeykew te me Amunihanen, <verse number="31" style="v" />igpanubad ku isip halad pinaahi te pegtutung te hun-a ne etew ne eglihawang te baley ku eyew te pegsinug-ung keddi te peg-uli ku puun te pegbubunu.” <verse number="32" style="v" />Sikan naa, miggipanew si Hipta ka egbubunu te me Amunihanen, wey impareeg sikandin te Magbebaye ne Manama. <verse number="33" style="v" />Miglusuran din ka me Amunihanen, natalu rin puun te Aruir peendiye te inged ne nakalingut te Mimit, daruwa ne pulu (20) ne siyudad langun, diye taman te Abil-Kiramin. Mangune-kune ne pegpeyimhimatayey wey nareeg te me matig-Israil ka me Amunihanen.</para>
  <para style="s">Ka anak ne mengebay ni Hipta</para>
  <para style="p">
    <verse number="34" style="v" />Te peg-uli ni Hipta diye te baley rin te Mispa, insinug-ung kandin ka anak din ne mengebay ne migsayew ka migtetagpi te tamburin. Sabsabeka seeye ne anak din; warad lein ne anak din ne lukes wey ke malitan naa. <verse number="35" style="v" />Te pegkakita ni Hipta kandin, inggisi din ka kumbale din tenged te pegkalange din wey migkahi sikandin, “Anak ku! Indereetan a nikeykew! Impasakitan a nikeykew! Nakasesaad a te Magbebaye ne Manama wey kene ku seini egkasupak.</para>
  <para style="p">
    <verse number="36" style="v" />Ne migkahi ka anak din, “Puun su migsaad ka te Magbebaye ne Manama, himuwa nu keddi ka insaad nu. Migtuhut ka Magbebaye ne Manama ne egpakapasuli ka te kuntere nu ne me Amunihanen.” <verse number="37" style="v" />Migkahi pad man-e sikandin “Piru ituhut nu pa ka hangyu ku. Beheyi e pa te daruwa ne bulan ne egleug-leug wey eglungku diye te me bubungan duma te me alukuy ku su egpatey e ma ne mengebay pad.” <verse number="38" style="v" />Ne migkahi si Hipta, “Egkaayun ka ne eggipanew.” Intuhutan din ne egleleug ka anak din seled te daruwa ne bulan. Miggendiye ka anak din duma te me alukuy kayi diye te bubungan ka eglungku tenged su egpatey ma sikandin ne mengebay pad. <verse number="39" style="v" />Mig-uli sikandin diye te amey rin pegkeimpus te daruwa ne bulan, wey intuman ni Hipta ka insaad din te Magbebaye ne Manama wey namatey ne mengebay pad ka anak din. Puun dutu, nabatasan e seeye te Israil, <verse number="40" style="v" />ne eggipanew ka me malitan te Israil seled te hep-at ne aldew tagse leg-un eyew te peglungku te anak ni Hipta ne matig-Gilyad.</para>
  <chapter number="12" style="c" />
  <para style="s">Si Hipta wey ka matig-Ipraim</para>
  <para style="p">
    <verse number="1" style="v" />Nanlibulung ka me matig-Ipraim wey nanlapas peendiye te Sapun wey ingkahiyan dan si Hipta, “Mania te migpakigbubunu ka te me Amunihanen ne ware ka mignangen kanami eyew egdumeen nu? Egsilaban ney eg-apila sikeykew diye te baley nu.”</para>
  <para style="p">
    <verse number="2" style="v" />Piru migkahiyan sikandan ni Hipta, “Nasamuk ka keet-etawan ku wey ka me Amunihanen. Migpangananey a kaniyu, piru ware a luwasa nikaniyu puun te me kuntere ku. <verse number="3" style="v" />Te natahaan ku ne kene kew egbulig keddi, migpatagal ad miglusud te me Amunihanen wey impepanalu a te Magbebaye ne Manama. Ne kuntee mania te nangengkayi kew ka eg-ehet keddi?” <verse number="4" style="v" />Ne inlibulung ni Hipta ka langun ne mahinged te Gilyad wey migpakigbubunu sikandan te matig-Ipraim. Migpanalu ka matig-Gilyad tenged su migkahi ka matig-Ipraim te, “Me laag kew se me matig-Gilyad ne egpuun te Ipraim wey te Manasis.” <verse number="5" style="v" />Ne in-ahew te me matig-Gilyad ka me lapasanan te Hurdan eyew kenad egpakalapas ka matig-Ipraim. Emun ke due egpakalunus ne matig-Ipraim ne egkahi, “Palapasa a nikaniyu,” eg-insaan sikandin te matig-Gilyad, “Matig-Ipraim ke naa?” Emun ke egkahi sikandin, “Kene,” <verse number="6" style="v" />egkahi sikandan, “Ilalag nu ka ‘Shibulit.’ ” Emun ke egkahi sikandin te, “Sibulit,” tenged su kene din igkalalag ka eleg ne peglalag kayi, egdakepen dan sikandin wey eggimatayan diye te me lapasanan te Hurdan. Te seeye ne timpu, due hep-at ne pulu wey daruwa (42,000) ne libu ka matig-Ipraim ne namatey.</para>
  <para style="p">
    <verse number="7" style="v" />Neyimu ne pangulu<note caller="+" style="f"><char style="fr" closed="false">12:7 </char><char style="ft" closed="false">Te Hibruwanen: talewukum.</char></note> si Hipta te Israil seled te hen-em ne leg-un. Ne namatey si Hipta ne matig-Gilyad wey diye inlebeng te siyudad din te Gilyad.</para>
  <para style="s">Si Ibsan, si Ilun ug si Abdun</para>
  <para style="p">
    <verse number="8" style="v" />Pegkeimpus ni Hipta, iyan neyimu ne pangulu<note caller="+" style="f"><char style="fr" closed="false">12:8 </char><char style="ft" closed="false">Te Hibruwanen: talewukum.</char></note> te Israil si Ibsan ne matig-Bitlihim. <verse number="9" style="v" />Due tatelu ne pulu (30) ne anak din ne lukes wey due degma tatelu ne pulu (30) ne anak din ne malitan. Ne impaasawa rin ka me anak din ne malitan te kene ne sakup te kabuhalan din. Wey impaasaan din ka me anak ne lukes te kene ne sakup te kabuhalan din. Neyimu ne pangulu<note caller="+" style="f"><char style="fr" closed="false">12:9 </char><char style="ft" closed="false">Te Hibruwanen: talewukum.</char></note> si Ibsan te Israil seled te pitu ne leg-un. <verse number="10" style="v" />Te namatey e si Ibsan diye sikandin inlebeng te Bitlihim.</para>
  <para style="p">
    <verse number="11" style="v" />Pegkeimpus ni Ibsan, iyan neyimu ne pangulu<note caller="+" style="f"><char style="fr" closed="false">12:11 </char><char style="ft" closed="false">Te Hibruwanen: talewukum.</char></note> te Israil si Ilun ne matig-Sabulun seled te sapulu ne leg-un. <verse number="12" style="v" />Te namatey e si Ilun diye sikandin inlebeng te Ahalun ne tane te Sabulun. <verse number="13" style="v" />Pegkeimpus ni Ilun, iyan neyimu ne pangulu<note caller="+" style="f"><char style="fr" closed="false">12:13 </char><char style="ft" closed="false">Te Hibruwanen: talewukum.</char></note> te Israil si Abdun ne anak ni Ilil ne migpuun te Paratun. <verse number="14" style="v" />Due hep-at ne pulu (40) ne anak din ne lukes wey due tatelu ne pulu (30) ne apu din ne lukes. Nanguntud sikandan te pitu ne pulu (70) ne asnu. Neyimu si Abdun ne pangulu<note caller="+" style="f"><char style="fr" closed="false">12:14 </char><char style="ft" closed="false">Te Hibruwanen: talewukum.</char></note> te Israil seled te walu ne leg-un. <verse number="15" style="v" />Te namatey e si Abdun ne anak ni Hilil ne matig-Paratun, inlebeng sikandin diye te Paratun ne tane te Ipraim diye te bubungan ne inged te me Amalikanhen.</para>
  <chapter number="13" style="c" />
  <para style="s">Ka pegkeetew ni Samsun</para>
  <para style="p">
    <verse number="1" style="v" />Miggimu e man-e te sale ka me matig-Israil diye te tangkaan te Magbebaye ne Manama, sikan naa ka intuhutan sikandan te Magbebaye ne Manama ne egmaduan te me Pilistihanen seled te hep-at ne pulu (40) ne leg-un. <verse number="2" style="v" />Ne due etew ne matig-Sura ne egngaranan ki Manuwa ne kabuhalan ni Dan. Kene egpakaanak ka igbeyi rin wey ware anak dan. <verse number="3" style="v" />Migpakita ka panalihan te Magbebaye te Manama te igbeyi ni Manuwa wey migkahi, “Minsan ware ka nakaanak wey ware anak nu, piru egkaberes ka wey eg-anak ka te bate ne lukes. <verse number="4" style="v" />Ne kuntee, ayad-ayad ka! Kene ka inum te binu wey minsan nekey ne egpekewubug ne inumen, wey kene ka keen te egkakeen ne in-isip ne malindit. <verse number="5" style="v" /><note caller="-" style="x"><char style="xo" closed="false">13:5: </char><char style="xt" closed="false">Num 6:1-5.</char></note> Egkaberes ka wey egpakaanak ka te lukes, kene nu paaluti ka bulbul din su inhalad e ka bate te Manama bunsud pad te peglesut din. Sikandin ka egbunsud egluwas te Israil puun te me Pilistihanen.”</para>
  <para style="p">
    <verse number="6" style="v" />Ne miggendiye ka malitan te iglukes din wey ingkahiyan din, “Migpakita ka etew te Manama keddi! Egpekeiling sikandin te panalihan te Manama, makariyab-diyab sikandin. Ware a mig-inse ke hendei sikandin migpuun wey ware degma sikandin migpanugtul te ngaran din. <verse number="7" style="v" />Piru ingkahiyan a nikandin, ‘Egkaberes ka wey eg-anak ka te bate ne lukes. Sikan naa, ayad-ayad ka! Kene ka inum te binu wey minsan nekey ne egpekewubug ne inumen, wey kene ka keen te egkakeen ne in-isip ne malindit. Su ighalad ka bate te Manama bunsud pad te peglesut din taman te egpatey sikandin.</para>
  <para style="p">
    <verse number="8" style="v" />Ne mig-ampu si Manuwa te Magbebaye ne Manama ne migkahi, “E Magbebaye ne Manama, egpeyid-u-hid-u a keykew, palibera nu pa ubag ka etew ne impeuyan nu eyew egpanulu kanami ke egmenuwen te egpatulin ka bate ne iglesut.” <verse number="9" style="v" />Ne intabak te Manama si Manuwa, wey miglibed migpakita ka panalihan te Manama diye te malitan taheed ne migpinnuu diye te kamet; piru te seeye ne timpu ware si Manuwa ne iglukes din. <verse number="10" style="v" />Purisu, miglambunus sikandin miggendiye te iglukes din wey ingkahiyan din, “Kayi kuntee ka etew ne migpakita keddi te miglihad ne aldew.” <verse number="11" style="v" />Ne migsasindeg si Manuwa wey mig-ikul te igbeyi rin. Te nakita rin e ka etew, ingkahiyan din, “Sikeykew ka etew ne migpakiglalag te asawa ku?”</para>
  <para style="p">Migtabak ka etew, “Uya, sikeddi.”</para>
  <para style="p">
    <verse number="12" style="v" />Ne migkahi si Manuwa, “Te egkatuman e ka inpanlalag nu, menuwen te egpatulin ka bate wey nekey ka eleg ne eggimuwen din?”</para>
  <para style="p">
    <verse number="13" style="v" />Migtabak ka panalihan te Magbebaye ne Manama ki Manuwa, “Keilangan ne egtumanen te igbeyi nu ka langun ne ingkahi ku kandin. <verse number="14" style="v" />Keilangan ne kene sikandin egkeen ne minsan nekey ne egpuun te ubas. Kene eg-inum te minsan nekey ne binu wey ke inumen ne egpekewubug, wey ke egkeen te minsan nekey ne keenen ne in-isip ne malindit. Ipatuman nu kandin ka langun ne ingkahi ku kandin.”</para>
  <para style="p">
    <verse number="15-16" style="v" />Migkahiyan si Manuwa ka panalihan te Magbebaye ne Manama, “Kene ke pa hipanew taman te egpakahilutu key te nati pad ne kambing para keykew.”</para>
  <para style="p">Ne migtabak ka panalihan, “Minsan ke eghawiran a nikeykew, kene a egkeen te minsan nekey ne keenen. Piru egkaayun ne eg-andam ka te egtutungen ne igpanubad ne ighalad te Magbebaye ne Manama.” (Ware nataheyi ni Manuwa ne panalihan bes seeye te Magbebaye ne Manama.)</para>
  <para style="p">
    <verse number="17" style="v" />Migkahiyan ni Manuwa ka panalihan, “Hentew-a ka ngaran nu? Su egbantuhen ney sikeykew emun ke egkamalehet e ka me inpanlalag nu.”</para>
  <para style="p">
    <verse number="18" style="v" />Ne migtabak ka panalihan, “Mania te eg-inse ka te ngaran ku? Sabeka seini ne ngaran ne kein-inuwan.”</para>
  <para style="p">
    <verse number="19" style="v" />Sikan naa, mig-angey si Manuwa te nati pad ne kambing wey keenen, ne innalad din seini diye te halaran ne batu te Magbebaye ne Manama. Taheed te migtengteng si Manuwa wey te igbeyi rin, miggimu te me kein-inuwan ka panalihan te Magbebaye ne Manama. <verse number="20" style="v" />Te migkanlabkanlab e ka hapuy peendiye te langit, inbatun e ka panalihan te Magbebaye ne Manama duma te hapuy. Te pegkakita kayi ni Manuwa wey te igbeyi rin, miglangkeb sikandan diye te tane. <verse number="21" style="v" />Ne warad mig-abey migpakita ka panalihan te Magbebaye ne Manama ki Manuwa wey te igbeyi rin. Ne dutu, nanengnengan ni Manuwa ne panalihan bes seeye te Magbebaye ne Manama.</para>
  <para style="p">
    <verse number="22" style="v" />Ne migkahiyan din ka igbeyi rin, “Egkapatey kid tenged su nakakita ki te Manama!”</para>
  <para style="p">
    <verse number="23" style="v" />Piru migtabak ka igbeyi rin, “Emun ke eggimatayan ki pa te Magbebaye ne Manama, ware din e perem dawata ka egtutungen ne impanubad ta. Ne ware din e perem impakita ka me kein-inuwan, wey ware din e perem ingguhud ka inlalag din kanta kuntee.”</para>
  <para style="p">
    <verse number="24" style="v" />Ne miglesutan ka malitan te lukes ne bate wey ingngaranan din seini ki Samsun. Te pegtulin te bate impanalanginan sikandin te Magbebaye ne Manama. <verse number="25" style="v" />Ne migbunsud ka panisingan te Magbebaye ne Manama ne migpangweil kandin taheed te diye sikandin mig-ugpe te Mahani-dan, ne diye te elat-elat te Sura wey Istaul.</para>
  <chapter number="14" style="c" />
  <para style="s">Si Samsun wey ka malitan ne matig-Timna</para>
  <para style="p">
    <verse number="1" style="v" />Sabeka ne aldew, miggendiye si Samsun diye te Timna, ne diye due nakita rin ne mengebay ne Pilistihanen. <verse number="2" style="v" />Te peg-uli din, ingkahiyan din ka amey rin wey iney rin, “Due nakita ku ne mengebay ne Pilistihanen diye te Timna; angeya niyu sikandin su eg-asaween ku sikandin.”</para>
  <para style="p">
    <verse number="3" style="v" />Piru ingkahiyan sikandin te amey rin wey iney rin, “Ware naa malitan ne karumaan nu wey ke kabuhalan te naa? Mania te egpangasawa ka te kabuhalan te ware natulii ne Pilistihanen?” Piru ingkahiyan ni Samsun ka amey rin, “Angeya niyu sikandin su sikandin ka igkeupii ku ne eg-asaween.”</para>
  <para style="p">
    <verse number="4" style="v" />Piru ware nakataha ka amey rin wey iney rin ne ka innimu rin pegbuut bes te Magbebaye ne Manama, eyew egkapamitawan te paahi ne egkakuntere ka me Pilistihanen. Te seini ne timpu iyan migmandu ka me Pilistihanen te Israil.</para>
  <para style="p">
    <verse number="5" style="v" />Ne miggendiye si Samsun duma te amey rin wey iney rin diye te Timna. Te peglihad din diye te parasan te Timna, due narineg din ne egginihel ne anak te liyun ne egdula kandin. <verse number="6" style="v" />Ne in-umaan sikandin te panisingan te Magbebaye ne Manama wey inbindas din ka liyun ne iling de te anak te kambing. Piru ware din ingguhud seini te amey rin wey ke iney rin naa.</para>
  <para style="p">
    <verse number="7" style="v" />Ne miggendiye sikandin wey migpakiglalag te malitan wey amana ingkeupii ni Samsun ka malitan. <verse number="8" style="v" />Te ware naluhey, miglibed sikandin ka egpangasawa. Migtulan sikandin diye lenged te due liyun ne inggimatayan din. Wey neinu-inu sikandin te nakita rin ne me patiyukan wey teneb diye te lawa te namatey ne liyun. <verse number="9" style="v" />Mig-angey sikandin te teneb wey ingkeen din seini taheed te miggipanew sikandin. Miggendiye sikandin te amey rin wey iney rin, wey imbehayan din sikandan wey nangeen degma sikandan. Piru ware din ingguhud kandan ne diye din in-angey ka teneb te lawa te namatey ne liyun. <verse number="10" style="v" />Migdumaan si Samsun te amey rin diye te Timna ka egpangasawa. Migpasahakeen si Samsun diye sumale te nabatasan ne eggimuwen te me kanakan. <verse number="11" style="v" />Te pegginguma rin, migpeuyanan sikandin te tatelu ne pulu (30) ne kanakan ne egduma kandin. <verse number="12" style="v" />Ne migkahiyan sikandan ni Samsun, “Due egpaantukan ku kaniyu. Emun ke egkaantukan niyu seini seled te pitu ne aldew ne sahakeen, egbeheyan ku sikaniyu te tatelu ne pulu (30) ne hinabel ne mahal wey tatelu ne pulu (30) linukut ne manggad. <verse number="13" style="v" />Piru emun ke kene niyu egkatabak seini, sikaniyu ka egbehey keddi te tatelu ne pulu (30) ne hinabel ne mahal wey tatelu ne pulu (30) linukut ne manggad.”</para>
  <para style="p">Ne migkahi sikandan, “Uya, nangeni key te egpaantukan nu.”</para>
  <para style="p">
    <verse number="14" style="v" />Migkahi si Samsun,</para>
  <para style="q1">“Puun te talagkeen, miglihawang ka egkakeen;</para>
  <para style="q2">puun te manekal, miglihawang ka meemis.”</para>
  <para style="m">Ne miglihad e ka tatelu ne aldew wey ware de due natabak ka impaantukan din.</para>
  <para style="p">
    <verse number="15" style="v" />Te igkeep-at ne aldew ingkahiyan dan ka igbeyi ni Samsun, “Hului nu ka iglukes nu eyew egguhud din kanami ka tabak te impaantukan din. Su emun ke kene, egsilaban ney ka baley te amey nu wey ig-apil ney sikeykew te egsilab. Inninggat key naa nikaniyu kayi eyew egpaneleppian?”</para>
  <para style="p">
    <verse number="16" style="v" />Sikan naa, miggendiye ki Samsun ka igbeyi rin ne migsinehew wey migkahi, “Ware e bes nikeykew geyinawai! Nabelu ke bes keddi! Due impaantukan nu te me karumaan ku wey ware a nikeykew guhuri te tabak kayi.”</para>
  <para style="p">Migtabak sikandin, “Ware ku ma gane pangguhuri ka amey ku wey iney ku, ne mania te igguhud ku keykew?” <verse number="17" style="v" />Ne layun egsinsinehew ka igbeyi ni Samsun seled te pitu ne aldew ne sahakeen. Piru te igkapitu e ne aldew ingguhuran din e ka igbeyi rin su egpamehes ma. Ne ingguhuran din e ka me karumaan din. <verse number="18" style="v" />Sikan naa, te igkapitu ne aldew te ware pad miglineb ka aldew ingkahiyan si Samsun te me etew,</para>
  <para style="q1">“Nekey naan pad ke me-meemis te teneb?</para>
  <para style="q2">Nekey naan pad ka manmanekal te liyun?”</para>
  <para style="m">Ne ingkahiyan sikandan ni Samsun,</para>
  <para style="q1">“Emun ke ware kew migdaru te baka ku,</para>
  <para style="q2">ware kew perem nakataha te tabak.”</para>
  <para style="m">
    <verse number="19" style="v" />Ne in-umaan si Samsun te panisingan te Magbebaye ne Manama. Miggendiye sikandin te Askalun wey nangimatayan din diye ka tatelu ne pulu (30) ne etew, impangahawan din wey nanguwa rin ka mateles ne me hinabel wey imbehey rin seini diye te me etew ne nakatabak ne impaantuk din. Ne mig-uli sikandin diye te baley te amey rin ne nangebel-ebel se langet. <verse number="20" style="v" />Ne imbehey ka asawa ni Samsun diye te duma rin ne lukes, ne in-isip din ne alukuy te timpu te kasal din.</para>
  <chapter number="15" style="c" />
  <para style="p">
    <verse number="1" style="v" />Te ware naluhey, te timpu te tinggaani te trigu, inleuy ni Samsun ka asawa rin wey mig-uyan sikandin te nati pad ne kambing. Ne ingkahiyan din ka anuhang din ne lukes, “Egkeupian a ne egseled diye te sinabeng te asawa ku.” Piru ware sikandin impaseled te anuhang din. <verse number="2" style="v" />Migkahi ka anuhang din, “Kahiyen ku naa ne nabelu ka kandin sikan naa ka imbehey kud sikandin te alukuy nu. Due hari rin ne me-mewubung pad kandin. Sikandin e kua nu.”</para>
  <para style="p">
    <verse number="3" style="v" />Migkahi si Samsun, “Te seini ne timpu kene a sendita nikaniyu te eggimuwen ku te me Pilistihanen!” <verse number="4" style="v" />Sikan naa ka miggipanew sikandin wey nangdakep te tatelu ne gatus (300) ne laku. Impegiket din ka ikug kayi te tigdaruwa wey diye te elat kayi, intahuan din te sulu. <verse number="5" style="v" />Ne impareketan din ka me sulu wey nanlekean din ka me laku peendiye te me pinamulaan ne trigu te me Pilistihanen, wey nenasilaban kene de ne ka nenaani e ne trigu ke kene minsan ka eggaaniyen pad degma. Nenasilaban degma ka me parasan wey me ulibu. <verse number="6" style="v" />Ne mig-inse ka me Pilistihanen, “Hentew ka miggimu kayi?” Ne innangenan sikandan “Si Samsun ka mekaamung te matig-Timna ka miggimu kayi tenged su imbehey ma ka asawa rin diye te alukuy rin.” Sikan naa ka nangendiye ka me Pilistihanen wey insilaban dan ka asawa rin wey inlagkes dan ka anuhang din ne lukes. <verse number="7" style="v" />Migkahiyan sikandan ni Samsun, “Puun su innimu niyu ka iling kayi! Egpahunlibet a ne kena a iya egpeeneng-eneng taman te egpakasuli a kaniyu!” <verse number="8" style="v" />Ne inlusuran din sikandan<note caller="+" style="f"><char style="fr" closed="false">15:8 </char><char style="ft" closed="false">Te Hibruwanen: Induslak din sikandan diye te kakiliran wey bubun.</char></note> wey masulug ka neyimatayan din. Pegkeimpus diyad sikandin mig-ugpe te sulung te dalama te Itam.</para>
  <para style="s">Ka pegpanalu ni Samsun te me Pilistihanen</para>
  <para style="p">
    <verse number="9" style="v" />Ne migginguma ka me Pilistihanen wey nangekampu diye te Huda wey inlusuran dan ka lungsud te Lihi. <verse number="10" style="v" />Migkahiyan sikandan te me mahinged te Huda, “Mania te inlusuran key nikaniyu?”</para>
  <para style="p">Ne migtabak sikandan, “Miggengkayi key eyew te pegdakep ki Samsun wey egsulian ney sikandin te innimu rin kanami.” <verse number="11" style="v" />Ne miggendiye ka tatelu ne libu (3,000) ne me mahinged te Huda diye te sulung te dalama te Itam wey migkahiyan dan si Samsun, “Ware ke bes nakataha ne ka me Pilistihanen iyan migmandu kanta? Nekey-a seini se innimu nu kanami?”</para>
  <para style="p">Migtabak sikandin, “Insuli e re te innimu ran keddiey.”</para>
  <para style="p">
    <verse number="12" style="v" />Ne migkahiyan dan si Samsun, “Seini key ka egbaku keykew wey igbehey ney sikeykew te me Pilistihanen.”</para>
  <para style="p">Ne migkahi sikandin, “Pahunlibet kew ne kene ne sikaniyu ka eggimatey keddi.”</para>
  <para style="p">
    <verse number="13" style="v" />Ne migtabak sikandan, “Kene ney eggimatayan sikeykew, egbakuen ney re sikeykew wey igbehey ney te me Pilistihanen.” Sikan naa ka imbaku dan e sikandin te daruwa ne iyam ne lubid wey impalihawang dan puun te dalama.</para>
  <para style="p">
    <verse number="14" style="v" />Pegginguma ni Samsun diye te Lihi, nanguleyi ka me Pilistihanen ka egsinug-ung kandin. Ne in-umaan sikandin te panisingan te Magbebaye ne Manama. Ne migmakeseg sikandin wey impamugtus din ka me lubid ne inbaku kandin ne iling de te bula-bula ne neulug puun te belad din. <verse number="15" style="v" />Nakakita sikandin te tul-an te bake te asnu ne iyam pad namatey. Inkuwa rin seini wey pinaahi kayi nekeyimatey sikandin te sabeka ne libu (1,000) ne etew. <verse number="16" style="v" />Ne migkahi si Samsun,</para>
  <para style="q1">“Pinaahi te tul-an te bake te asnu,</para>
  <para style="q2">nekeyimatey a te sabeka ne libu (1,000) ne etew.</para>
  <para style="q1">Pinaahi te tul-an te bake te asnu,</para>
  <para style="q2">inlimud ku sikandan.”</para>
  <para style="m">
    <verse number="17" style="v" />Te pegkeimpus din te peglalag, indegpak din ka tul-an; wey ingngaranan ka seeye ne inged te Ramat-lihi.<note caller="+" style="f"><char style="fr" closed="false">15:17 </char><char style="ft" closed="false">Ka igpasabut kayi, bubungan te tul-an te bake.</char></note></para>
  <para style="p">
    <verse number="18" style="v" />Ne nammaraan amana si Samsun, sikan naa ka migpangananey sikandin te Magbebaye ne Manama wey migkahi, “Impepanalu a nikeykew ne suluhuanen nu. Ne kuntee, eggimatey e naa te mara wey igpareeg e naa nikeykew te me ware natulii?” <verse number="19" style="v" />Ne impabekabeka te Manama ka migleb-eng ne tane te Lihi wey miglihawang ka weyig puun dutu. Te nekeinum si Samsun kayi, miglibed e ka kanekal din. Sikan naa ka puunan ne ingngaranan ka sebseb te Hakuri wey diye de kuntee seini te Lihi. <verse number="20" style="v" />Neyimu ne pangulu si Samsun te Israil seled te daruwa ne pulu (20) ne leg-un taheed te timpu ne migmanduan ka Israil te Pilistihanen.</para>
  <chapter number="16" style="c" />
  <para style="s">Si Samsun diye te Gasa</para>
  <para style="p">
    <verse number="1" style="v" />Ne miggendiye si Samsun te Gasa. Ne due nakita rin ne malitan ne egpamelegye te lawa. Ne migpakighulid sikandin te seeye ne malitan. <verse number="2" style="v" />Nangekahi ka me matig-Gasa, “Kahi si Samsun!” Purisu inlingutan dan sikandin wey inggepasan dan diye te gumawan te siyudad te intiru ne marusilem. Ne ware weilan dan te intiru ne marusilem wey nangekahi, “Egtetahad ki taman te egkaliwaswas; ne eggimatayan ta sikandin.” <verse number="3" style="v" />Piru nakalipereng de si Samsun taman te liware te marusilem. Ne migbukal-bukal sikandin wey inggenat din ka me gumawan te siyudad, apil ka daruwa ne pes-ek, wey ka me paggul wey duma pad. Intiang din seini wey in-uyan din diye te dibabew te labuntud ne nakapantew te Hibrun.</para>
  <para style="s">Si Samsun wey si Dilayla</para>
  <para style="p">
    <verse number="4" style="v" />Pegkeimpus kayi, due sabeka ne malitan ne miggeyinawaan ni Samsun ne ingngaranan ki Dilayla ne mig-ugpe diye te bangalug te inged ne Surik. <verse number="5" style="v" />Ne nangendiye ka me pangulu te Pilistihanen ki Dilayla wey migkahiyan dan, “Hului nu si Samsun eyew igguhud din keykew ke nekey ka egpuunan te kanekal din, wey ke egmenuwen ney sikandin te egtalu su eyew egkabaku ney sikandin. Ne ka tagse sabeka kanami egbehey keykew te sabeka ne libu wey sabeka ne gatus (1,100) ne seleppi.”</para>
  <para style="p">
    <verse number="6" style="v" />Sikan naa ka ingkahiyan ni Dilayla si Samsun, “Nangeni a nikeykew ke nekey ka egpuunan te kanekal nu. Menuwen ke ma te egbaku eyew egkareeg ka?”</para>
  <para style="p">
    <verse number="7" style="v" />Migtabak si Samsun, “Emun ke egbakuen a nikandan te pitu ne iyam ne hiket te pane ne ware pad nahangu, egmahuye a iling te duma ne etew.”</para>
  <para style="p">
    <verse number="8" style="v" />Purisu, in-uyanan si Dilayla te me pangulu te Pilistihanen te pitu ne iyam ne hiket te pane ne ware pad nahangu, wey pinaahi kayi inbaku din si Samsun. <verse number="9" style="v" />Due me etew ne nangeles diye te lein ne sinabeng. Ne migpanguleyi si Dilayla, “Samsun, kayi ka me Pilistihanen ne egdakep keykew!” Piru inbugtus ni Samsun ka me hiket ne iling de te bula-bula ne egkabugtus ke egpakaragket te hapuy. Sikan naa ka ware dan nataheyi ka egpuunan te kanekal din. <verse number="10" style="v" />Ne migkahiyan ni Dilayla si Samsun, “In-ung-ungngelan e re nikeykew wey in-ubatan. Ne kuntee nangeni a nikeykew ke egmenuwen ka te egbaku.”</para>
  <para style="p">
    <verse number="11" style="v" />Migkahiyan ni Samsun si Dilayla, “Emun ke egbakuen a nikandan te iyam ne lubid ne ware pad nahamit, egmahuye a iling te duma ne etew.”</para>
  <para style="p">
    <verse number="12" style="v" />Sikan naa ka migkuwa si Dilayla te iyam pad ne lubid wey inbaku din si Samsun. Ne due me etew ne nanetahad diye te lein ne sinabeng. Ne migpanguleyi si Dilayla, “Samsun, kayi ka me Pilistihanen ne egdakep keykew!” Piru inbugtus din ka lubid ne iling de te bula-bula.</para>
  <para style="p">
    <verse number="13" style="v" />Ne migkahiyan ni Dilayla si Samsun, “Minsan kuntee in-ung-ungngelan e red nikeykew wey in-ubatan. Nangeni a nikeykew ke egmenuwen ka te egbaku.”</para>
  <para style="p">Migkahiyan ni Samsun si Dilayla, “Emun ke egsalapiren nu ka bulbul ku wey egheheten nu seini pinaahi te lipit egmahuye a iling te duma ne etew.”</para>
  <para style="p">
    <verse number="14" style="v" />Ne taheed te newulep si Samsun, inlubid ni Dilayla ka pitu ne insalapid ne bulbul ni Samsun. Innehetan din seini te lipit wey migpanguleyi sikandin, “Samsun, kayi ka me Pilistihanen ne egdakep keykew!” Piru mig-enew sikandin wey miglagnut din bulbul din puun te inlipit kayi.</para>
  <para style="p">
    <verse number="15" style="v" />Ne ingkahiyan sikandin ni Dilayla, “Mania te ingkahiyan a nikeykew te inggeyinawaan a nikeykew piru ware ke bes migsalig keddi? Katatelu ad nikeykew in-ungel-ungelan wey ware ka mignangen keddi ke nekey ka egpuunan mania te manekal ka amana.” <verse number="16" style="v" />Tagse aldew eg-insean din si Samsun taman te napelaan e seini. <verse number="17" style="v" />Te katamanan ingguhuran e ni Samsun si Dilayla te malehet. Migkahi sikandin, “Ware de due natempuhi ka bulbul ku, tenged su inhalad e ma diye te Manama minsan pad te diye e pad te eanakan te iney ku. Emun ke eg-abuluhan a egmahuye a iling te duma ne etew.”</para>
  <para style="p">
    <verse number="18" style="v" />Te nakamemalehet e si Dilayla ne migguhud e si Samsun te Malehet, impakahiyan din ka me pangulu te Pilistihanen, “Libed kew kayi te kasabeka naan de su migguhud e sikandin te malehet.” Sikan naa ka miglibed sikandan wey nanguyan te seleppi. <verse number="19" style="v" />Ne impalipereng ni Dilayla si Samsun diye te bubun din wey mig-umew sikandin te sabeka ne etew ne eg-alut te pitu ne insalapid ne bulbul ni Samsun. Ne impasakitan din si Samsun piru warad keseg ni Samsun. <verse number="20" style="v" />Ne migpanguleyi si Dilayla, “Samsun, kayi ka me Pilistihanen ne egdakep keykew!” Miggimata si Samsun ne migsuman-suman ka migkahi, “Eglihawang a iling te innimu ku dengan wey egluwasen ku ka pegkeetew ku. Piru ware din nataheyi ne mig-engked bes e kandin ka Magbebaye ne Manama. <verse number="21" style="v" />Indakep sikandin te me Pilistihanen wey inlekat ka me mata rin. In-uyan sikandin diye te Gasa, wey inbaku sikandin te kedina ne burunsi. Impatrabahu sikandin isip talaggaling diye te purisuwan. <verse number="22" style="v" />Piru migbunsud migtulin ka bulbul din puun te peg-abulug kandin.</para>
  <para style="s">Ka pegpatey ni Samsun</para>
  <para style="p">
    <verse number="23" style="v" />Ne miglibulung ka me pangulu te Pilistihanen eyew egsahakeen wey eghalad sikandan ki Dagun ne diyus-diyus dan. Eggale-gale sikandan wey migkahi, “Impareeg kanta ka kuntere ta ne si Samsun.” <verse number="24" style="v" />Te pegkakita te me etew kandin, indayan dan ka diyus-diyus dan wey migkahi, “Impareeg kanta ka kuntere ta ne migdereet kayi te tane ta wey nekeyimatey te masulug kayi te kanta.” <verse number="25" style="v" />Nahale sikandan wey migkahi, “Peendiniya niyu si Samsun eyew eggimuwen ta ne kangisiyan.” Sikan naa ka impaangey ran si Samsun puun te purisuwan wey innimu ran ne kangisiyan. Te pegpasasindeg dan kandin diye te daruwa ne derakel ne sungkaleg; <verse number="26" style="v" />migkahiyan ni Samsun ka bate ne lukes ne iyan migkitkit kandin, “Pagen-gena a te sungkaleg te baley su egkeupian a ne egsandig.” <verse number="27" style="v" />Nanekel-sekel ka me lukes wey me malitan diye te baley. Diye degma ka me pangulu te Pilistihanen wey me tatelu ne libu (3,000) ne lukes wey me malitan diye te atep ne nanengteng wey namaley-baley ki Samsun.</para>
  <para style="p">
    <verse number="28" style="v" />Ne mig-ampu si Samsun diye te Magbebaye ne Manama, “E Magbebaye ne Manama, sumsumana a nikeykew. E Manama, beheyi a ubag nikeykew te keseg minsan kuntee naan de eyew egpakasuli a te me Pilistihanen ne miglekat te daruwa ne mata ku.” <verse number="29" style="v" />Ne migpeelat si Samsun ka miggen-gen diye te daruwa ne sungkaleg te baley ne inlibulungan dan. Impeglimang din te eggen-gen ka sungkaleg, <verse number="30" style="v" />wey migpanguleyi sikandin, “Tuhuti a ne egpatey duma te me Pilistihanen.” Ne migpangeseg sikandin ka migtuku te sungkaleg, wey nalundusan ka me pangulu wey ka langun ne etew diye. Masulug pad ka neyimatayan din te pegkapatey rin du te neuyag pad sikandin.</para>
  <para style="p">
    <verse number="31" style="v" />Pegkeimpus dutu, miggendiye ka me suled din ne me lukes wey intiru ne karumaan te amey rin eyew eg-angey kandin. In-uyan dan sikandin wey inlebeng diye te elat-elat te Sura wey Istaul ne lebengan te amey rin ne si Manuwa. Neyimu ne talewukum si Samsun te Israil seled te daruwa ne pulu (20) ne leg-un.</para>
  <chapter number="17" style="c" />
  <para style="s">Ka me diyus-diyus ni Mikiyas</para>
  <para style="p">
    <verse number="1" style="v" />Due sabeka ne etew ne egngaranan ki Mikiyas ne mahinged te bubungan te Ipraim. <verse number="2" style="v" />Ingkahiyan din ka iney rin, “Te timpu ne intakawan ka te sabeka ne libu wey sabeka ne gatus (1,100) ne seleppi, narineg ku keykew ne indilus nu ka takawen. Kayi te keddi ka seleppi nu ne pelata, ingkuwa ku seini.”</para>
  <para style="p">Ne migkahi ka iney rin, “Egpanalanginan ka tatu te Magbebaye ne Manama!” <verse number="3" style="v" />Te peg-uli ni Mikiyas te seleppi diye te iney rin. Ingkahiyan sikandin te iney rin, “Eyew kene ka egkarilus tatu, ighalad ku ka seleppi ne pelata diye te Magbebaye ne Manama eyew egkahamit te pegkulit te larawan ne diyus-diyus wey egbukusan seini te pelata.” <verse number="4" style="v" />Purisu te peg-uli din te seleppi ne pelata diye te iney rin, inkuwa te iney rin ka daruwa ne gatus (200) ne buuk ne seleppi ne pelata wey imbehey te talaggimu te minsan nekey ne egpuun te pelata eyew igpabukus te ingkulit ne larawan wey te intunew ne larawan. Ne intahu seini diye te baley ni Mikiyas.</para>
  <para style="p">
    <verse number="5" style="v" />Due inged ne ampuanan ni Mikiyas. Miggimu degma sikandin te kumbale ne egngaranan te ipud, wey me diyus-diyus, wey innimu rin ne talagpanubad ka sabeka te me anak din. <verse number="6" style="v" />Te seeye ne timpu ware Hari te Israil wey miggimu ka tagse sabeka te minsan nekey ne in-isip dan ne meupiya.</para>
  <para style="p">
    <verse number="7" style="v" />Ne due kanakan ne egpuun te lungsud te Bitlihim te Hudiya. Libita sikandin ne egpuun te kabuhalan ni Libi, <verse number="8" style="v" />Migligkat sikandin te Bitlihim ka egpamitew te lein ne inged ne egkeugpaan din. Taheed te diye sikandin te deralanen, nekeendiye sikandin te baley ni Mikiyas diye te bubungan te Ipraim. <verse number="9" style="v" />Ne mig-insaan sikandin ni Mikiyas, “Hendei ke ma egpuun?”</para>
  <para style="p">Ne migtabak sikandin, “Sabeka a ne Libita ne egpuun te Bitlihim ne sakup te Hudiya. Egpamitew a te inged ne eg-ugpaan ku.”</para>
  <para style="p">
    <verse number="10" style="v" />Ne migkahiyan sikandin ni Mikiyas, “Lemung kad keddi. Eggimuwen ku sikeykew ne talagtambag ku wey talagpanubad, wey te tagse leg-un egbehayan ku sikeykew te sapulu ne seleppi ne pelata, me kumbale nu wey me keenen nu. <verse number="11" style="v" />Sikan naa ka inlemung e kandin ka kanakan Libita, wey in-isip din seini ne iling te sabeka rin te me anak. <verse number="12" style="v" />Ne innimu ni Mikiyas ka Libita ne kanakan ne talagpanubad din wey inlemung din seini diye te baley rin. <verse number="13" style="v" />Ne migkahi si Mikiyas, “Nakataha a kuntee ne ka Magbebaye ne Manama egpanalangin keddi, tenged su sabeka ma ne Libita ka talagpanubad ku.”</para>
  <chapter number="18" style="c" />
  <para style="s">Si Mikiyas wey ka me kabuhalan ni Dan</para>
  <para style="p">
    <verse number="1" style="v" />Te seeye ne timpu ware Hari te Israil. Wey te seeye ne timpu, egpamitew degma ka me kabuhalan ni Dan te inged ne eg-angkenen dan eyew egkeugpaan dan. Tenged su te seeye ne timpu sikandan naan de ka kabuhalan te Israil ne ware pad nabehayan te tane. <verse number="2" style="v" />Sikan naa ka migpeuyan ka me kabuhalan ni Dan te lalimma ne etew ne bahani ne egpuun te lungsud te Sura wey te Istaul. Ka seini ne me etew in-alam puun te langun ne kabuhalan eyew egpeiipaten te tane ne eg-angkenen dan. Ne nekeyinguma sikandan diye te bubungan te Ipraim wey diyad sikandan nakaaran te baley ni Mikiyas. <verse number="3" style="v" />Te diyad e sikandan te baley ni Mikiyas, neilaan dan ne Libita ka kanakan pinaahi te peglalag-lalag din; sikan naa ka ingkahiyan dan ka kanakan, “Hentew a ka mig-uyan keykew kayi? Nekey ka innimu nu te seini ne inged? Mania te kayi ka?”</para>
  <para style="p">
    <verse number="4" style="v" />Ne innangen din kandan ke nekey ka innimu ni Mikiyas kandin, wey migkahi sikandin “Impatrabahu a nikandin wey talagpanubad a nikandin.”</para>
  <para style="p">
    <verse number="5" style="v" />Ingkahiyan dan sikandin, “Insei nu ubag ka Manama ke eglampus key naa te hipanew ney.”</para>
  <para style="p">
    <verse number="6" style="v" />Ne ingkahiyan sikandan te talagpanubad, “Hipanew kew ne malinawen. Egbantayan kew te Magbebaye ne Manama te hipanew niyu.”</para>
  <para style="p">
    <verse number="7" style="v" />Purisu miggipanew ka lalimma ne etew wey nangendiye te lungsud te Lais. Nakita ran ne meupiya ka peg-ugpe te me etew diye iling peg-ugpe te me Sidunihanen ne malinawen wey ware gubut. Matubung sikandan wey due langun ka keilanganen dan. Nangugpe sikandan ne mariyu te me Sidunihanen wey ware pegpakigsabeka ran te lein ne etew. <verse number="8" style="v" />Te peglibed te lalimma ne etew diye te Sura wey te Istaul, ingkahiyan sikandan te me karumaan dan, “Nekey-a ka nakita niyu?” <verse number="9" style="v" />Migtabak sikandan, “Apas kew, eglusuran ta sikandan! Nakita ney ne meupiya ka tane diye. Ne ware naa eggimuwen niyu? Kene kew eglangan-langan ka eggendiye wey ka eg-ahew te seeye ne tane.</para>
  <para style="p">
    <verse number="10" style="v" />Emun ke diye kew e, kene kew egkeilaan te me etew. Maluag seini ne tane, imbehey seini te Manama kaniyu wey due langun ka keilanganen te etew.”</para>
  <para style="p">
    <verse number="11" style="v" />Sikan naa ka migtaggel e ne eglusud ka hen-em ne gatus (600) ne etew puun te kabuhalan ni Dan ne egpuun te lungsud te Sura wey te Istaul. <verse number="12" style="v" />Nanakereg sikandan wey nangekampu diye lenged te Kiryat-Hirim ne sakup te Hudiya. Sikan naa, minsan kuntee ingngaranan te Kampu ni Dan<note caller="+" style="f"><char style="fr" closed="false">18:12 </char><char style="ft" closed="false">Te Hibruwanen: Mahani-dan.</char></note> ka seeye ne inged. <verse number="13" style="v" />Ne ligkat diye, migpabulus sikandan diye te inged ne bubungan te Ipraim wey nekeuma sikandan diye te baley ni Mikiyas.</para>
  <para style="p">
    <verse number="14" style="v" />Ne migkahiyan te lalimma ne etew ne mig-iipat diye te inged ne Lais ka me karumaan dan, “Nakataha kew naa ne te seini ne baley due me kumbale ne egngaranan te ipud, me diyus-diyus ne inbukusan te pelata wey inkulit ne larawan, wey duma pad ne me diyus-diyus? Ne kuntee, nakataha kew e ke nekey ka eggimuwen niyu.” <verse number="15" style="v" />Sikan naa ka miggendiye sikandan te baley ne in-ugpaan te kanakan ne Libita diye te baley ni Mikiyas wey in-insaan dan ka Libita ke meupiya naan ded sikandin. <verse number="16" style="v" />Te seini ne timpu, andam e ne egpakigkuntere ka hen-em ne gatus (600) ne sundalu ne nanasindeg diye te lihawangan te gumawan. <verse number="17" style="v" />Taheed te nanasindeg ka talagpanubad wey ka hen-em ne gatus (600) ne sundalu diye te lihawangan te gumawan, naneled te baley ka lalimma ne mig-iipat wey impanguwa ran ka me kumbale ne egngaranan te ipud, me diyus-diyus ne inbukusan te pelata wey inkulit ne larawan, wey duma pad ne me diyus-diyus.</para>
  <para style="p">
    <verse number="18" style="v" />Migseled ka me etew diye te baley ni Mikiyas wey impang-angey ran ka me kumbale ne egngaranan te ipud, me diyus-diyus ne inbukusan te pelata, inkulit ne larawan, wey duma pad ne me diyus-diyus. Ne migkahi ka talagpanubad, “Nekey-a seini se innimu niyu?”</para>
  <para style="p">
    <verse number="19" style="v" />Migtabak sikandan, “Peeneng ka! Kene kad lalag. Duma ka kanami su eggimuwen ney sikeykew ne talagtambag ney wey talagpanubad ney. Kene naa ne meupiya ne egkeyimu ka ne talagpanubad te tribu wey te kabuhalan te Israil du te sabeka re ne etew?” <verse number="20" style="v" />Nakapahale amana seini te talagpanubad. Purisu nanguwa rin ka me kumbale ne egngaranan te ipud, me diyus-diyus ne inbukusan te pelata wey inkulit ne larawan, wey duma pad ne me diyus-diyus wey migduma e sikandin te me etew.</para>
  <para style="p">
    <verse number="21" style="v" />Te peggipanew ran duma te pamilya ran, impewun-a ran ka me ayam dan wey me kasangkapan dan. <verse number="22" style="v" />Te nakariyu-diyu e sikandan te baley ni Mikiyas, inlibulung ni Mikiyas ka marani ne me sumbaley rin eyew eglupug ka egpakigkuntere te me kabuhalan ni Dan. <verse number="23" style="v" />Ne imbalukanan dan ka me kabuhalan ni Dan. Miglilingey ka me kabuhalan ni Dan wey ingkahiyan ensi Mikiyas, “Nekey ma ka igkeupii niyu, mania te nanlupug kew kanami?” <verse number="24" style="v" />Migtabak si Mikiyas, “Ingkuwa niyu ka me diyus-diyus ne innimu ku, wey ka talagpanubad ku. Nanglunus kew wey warad nasame kayi te keddi! Ne kuntee eg-inse kew ke nekey ka igkeupii ney?”</para>
  <para style="p">
    <verse number="25" style="v" />Ingkahiyan sikandin te me kabuhalan ni Dan, “Kene kad lalag te iling due su kema ke due egkabelu ne duma ney wey eggimatayan ka nikandan apil ka pamilya nu!” <verse number="26" style="v" />Ne migpabulus e te peggipanew ka me kabuhalan ni Dan. Nakita ni Mikiyas ne kene din egkatalu sikandan, sikan naa ka in-uli naan de sikandin.</para>
  <para style="p">
    <verse number="27" style="v" />In-uyan dan ka me impangimu ni Mikiyas wey ka talagpanubad din. Ne migpabulus sikandan ka miglusud diye te Lais, ka inged ne malinawen wey ware gubut. Impangimatayan dan ka me mahinged diye wey insilaban dan ka siyudad. <verse number="28" style="v" />Ne ware nakabulig te me mahinged diye su mariyu ma sikandan te Sidun wey ware pegpakigsabeka ran te lein ne etew. Diye ka siyudad te bangalug ne marani te Bitruhub. Ne imbalbalawan te me kabuhalan ni Dan te egpasasindeg ka siyudad wey diyad sikandan nangugpe. <verse number="29" style="v" />Ingngaranan dan seini ne siyudad te Dan, ne ngaran te kaap-apuan dan ne anak ni Hakub. Piru dengan, Lais ka ngaran te seini ne siyudad. <verse number="30" style="v" />In-ay-ayaran dan te egpanahu ka me diyus-diyus eyew egsimbeen dan. Innimu ran ne talagpanubad si Diyunatan apil ka me kabuhalan din. Anak sikandin ni Girsum wey egkaapu sikandin ni Muwisis. Puun dutu neyimu e sikandan ne me talagpanubad te me kabuhalan ni Dan taman te neuripen e ka keet-etawan te Israil. <verse number="31" style="v" />Migpabulus sikandan ka egsimba te me diyus-diyus ne innimu ni Mikiyas, taheed ne diye ka balungbalung te Manama te Silu.</para>
  <chapter number="19" style="c" />
  <para style="s">Ka Libita wey ka duwey rin</para>
  <para style="p">
    <verse number="1" style="v" />Te seeye ne timpu ware Hari te Israil, ne due Libita ne mig-ugpe diye te bubungan te Ipraim. Due duwey rin ne matig-Bitlihim ne sakup te Huda. <verse number="2" style="v" />Nakalibug ka duwey te Libita wey mig-uli seini diye amey rin diye te Bitlihim. Mig-uugpe sikandin diye seled te hep-at ne bulan. <verse number="3" style="v" />Ne miglupug ka Libita te egbeyi rin eyew eg-inniyaten din seini ne eg-uli e. Induruma sikandin te suluhuanen din wey mig-uyan te daruwa ne asnu. Impalasud sikandin te igbeyi rin diye te baley te amey rin, te pegkakita te amey te malitan kandin, in-alumama amana sikandin. <verse number="4" style="v" />Impehes ka Libita te anuhang din ne lukes ne eg-ugpe pad diye seled te tatelu ne aldew. Sikan naa ka migpalunggaat ka Libita. Nangeen sikandan, nangiinum wey nanlipereng sikandan. <verse number="5" style="v" />Te igkeep-at ne aldew, migselem-selem sikandan ka mig-enew eyew eg-andam e ka eggipanew. Piru migkahiyan te amey te malitan ka mekaamung din, “Keen ke pa eyew kene kew eggutasan diye te deralanen; ne egkaayun kew e ne eggipanew. <verse number="6" style="v" />Sikan naa ka migpinnuu ka Libita wey ka anuhang din ka nangekeen wey nangiinum. Ne migkahi ka anuhang din, “Palunggaat kew pa kuntee ne marusilem wey gale-gale kew pa kayi.” <verse number="7" style="v" />Egligkat e perem ka Libita piru inhawiran sikandin te anuhang din, purisu nakaaran e man-e sikandin. <verse number="8" style="v" />Te pegkamaselem e te igkalalimma ne aldew, migselem-selem sikandin ka mig-enew su egligkat e. Piru migkahiyan e man-e sikandin te anuhang din, “Keen kew pa. Maapun kew e ligkat.” Sikan naa ka nangeen e man-e sikandan. <verse number="9" style="v" />Te egligkat e perem ka Libita duma te duwey rin wey ka suluhuanen din, migkahi e man-e ka anuhang din, “Maapun e amana, mahaan e seini egmarusilem. Meupiya pad ke kayi kew pad man-e eg-aran. Palunggaat kew pa wey gale-gale kew. Selem-selem kew e kaaselem ka eg-uli diye te baley niyu.” <verse number="10" style="v" />Piru warad migpahawid ka Libita, migligkat sikandin wey ka duwey rin ka eggipanew peendiye te Hibus (Hirusalim seini), in-uyan din degma ka daruwa ne asnu rin. <verse number="11" style="v" />Eglineb e ka aldew te egmarani e sikandan te Hibus, sikan naa ka migkahiyan ka ahalen te suluhuanen din, “Kayi ki bu re eg-aran te siyudad te me matig-Hibus.” <verse number="12" style="v" />Piru migtabak ka ahalen, “Kene ki eg-aran te siyudad ne kene ne matig-Israil ka mahinged. Egleus ki diye te Gibiya.” <verse number="13" style="v" />Migkahiyan din pad man-e ka suluhuanen din, “Egpabulus ki diye te kewun-aan wey diye ki eg-aran te Gibiya wey ke Rama.” <verse number="14" style="v" />Sikan naa ka migpabulus sikandan te hipanew ran. Diyad narusileman sikandan te marani te Gibiya ne nasakup te tane ni Binhamin. <verse number="15" style="v" />Migtulan sikandan diye te Gibiya eyew diyad sikandan eg-aran. Diye sikandan te plasa te palingki te siyudad su ware ma egpeyirehe kandan. <verse number="16" style="v" />Te seeye ne timpu, due buyag ne migginguma ne migtrabahu puun te kamet din. Matig-Ipraim sikandin piru miggalin e mig-ugpe diye te Gibiya. Iyan me mahinged diye te Gibiya ka me kabuhalan ni Binhamin.</para>
  <para style="p">
    <verse number="17" style="v" />Nasil-apan te buyag ne due me etew ne mig-aran diye te plasa te siyudad, ne mig-insaan sikandan te buyag, “Hendei kew egpabulus? Hendei kew migpuun?”</para>
  <para style="p">
    <verse number="18" style="v" />Migtabak ka Libita, “Migpuun key diye te Bitlihim ne sakup te Hudiya wey eggendiye key te bubungan te Ipraim ne ugpaanan ku. Miggendiye a te Bitlihim ne sakup te Hudiya wey eg-uli ad kuntee diye te baley ku<note caller="+" style="f"><char style="fr" closed="false">19:18 </char><char style="ft" closed="false">Te Hibruwanen: baley te Magbebaye ne Manama.</char></note>. Ne ware egpeyirehe kanami kayi. <verse number="19" style="v" />Due lahami ney wey kumpay ney para te me asnu ney, wey due degma paan ney wey binu ney para keddi, te duwey ku, wey te suluhuanen ku. Ware key nakulangan te langun ne keilanganen ney. <verse number="20" style="v" />Ne migkahi ka buyag, “Egpekehirehe kew diye te baley ku wey egbehayan ku sikaniyu te minsan nekey ne keilanganen niyu. Kene kew re palihad te marusilem kayi te plasa.” <verse number="21" style="v" />Sikan naa ka induma rin sikandan diye te baley rin wey impakeen din ka me asnu ran. Inluluan dan ka me paa ran, ne nataman nangeen sikandan wey nangiinum sikandan. <verse number="22" style="v" />Taheed te miggale-gale sikandan, due madeet ne me etew ne sahuhune ne migginguma puun te lungsud. Inlingutan dan ka baley te buyag wey indukduk dan ka gumawan. Wey imbalukanan dan ka buyag, “Palihawanga nu ka lukes ne due te baley nu su eg-abiren<note caller="+" style="f"><char style="fr" closed="false">19:22 </char><char style="ft" closed="false">Te Hibruwanen: eg-il-ileen</char></note> ney sikandin. <verse number="23" style="v" />Miglihawang ka kamuney te baley wey migkahi, “Kene me alukuy, kene kew himu te mareet. Puun su mahaliyug ku ka seini ne etew, kene kew himu te mareet. <verse number="24" style="v" />Due anak ku seini ne mengebay pad wey due duwey te mahaliyug ku. Igpalihawang ku sikandan kuntee, wey himuwa diye te kandan ke nekey ka igkeupii niyu. Piru kene niyu himuwa seini diye te mahaliyug ku.” <verse number="25" style="v" />Piru ware migpamineg ka me etew kandin. Sikan naa ka ingkuwa te Libita ka duwey rin wey in-uyan din diye te lihawangan. Impehes dan lehenga ka malitan wey innilabetan dan sikandin te intiru ne marusilem. Ne weyi ran e lekei seini ke naliwaswas e.</para>
  <para style="p">
    <verse number="26" style="v" />Egpamalat-palat e ne nakalibed ka malitan diye te baley te buyag ne intuenan te asawa rin. Nakabahed sikandin diye te gumawan wey diyad napawei sikandin. <verse number="27" style="v" />Te peggimata te Libita wey te peglulukat din te gumawan, miggiphipanew sikandin wey nakita rin ka duwey rin ne nakabahed diye te gumawan te baley wey diyad iya te gumawan ka me belad kayi. <verse number="28" style="v" />Ne migkahi ka Libita, “Enew kad su eggipanew kid.” Piru warad nakatabak ka malitan. Purisu impeuntud din te asnu ka malitan wey migpabulus sikandin ka mig-uli. <verse number="29" style="v" />Pegginguma rin diye te baley rin, migkuwa sikandin te ugpit wey inggetad-getad din ka asawa rin wey intalad-talad din seini diye te sapulu wey daruwa (12) ne kabuhalan te Israil. <verse number="30" style="v" />Nakakahi ka langun ne nakakita, “Ware de due nakita ta wey ke neyitabu naa ne iling kayi puun pad te peglihawang te me matig-Israil diye te Ihiptu. Suman-suman kew kayi! Nekey ma ka eleg ne eggimuwen ta kayi?”</para>
  <chapter number="20" style="c" />
  <para style="s">Ka pegpangandam te me matig-Israil te pegbubunu</para>
  <para style="p">
    <verse number="1" style="v" />Ne miglibulung diye te tangkaan te Magbebaye ne Manama diye te Mispa ka langun ne keet-etawan te Israil puun te Dan peendiye te Birsiba, wey ka egpuun diye te tane te Gilyad. <verse number="2" style="v" />Mig-apil ka me pangulu te langun ne kabuhalan te Israil te libulung te keet-etawan te Manama. Migginguma te hep-at ne gatus ne libu (400,000) ka me sundalu ne sangkap te me kampilan dan.</para>
  <para style="p">
    <verse number="3" style="v" />Nakataha ka me kabuhalan ni Binhamin ne miglibulung ka me kabuhalan te Israil diye te Mispa.</para>
  <para style="p">Migkahi ka me kabuhalan te Israil, “Nangeni key mania te neyitabu ka seini se dereeti ne himu?”</para>
  <para style="p">
    <verse number="4" style="v" />Migkahi ka Libita ne asawa te malitan ne innimatayan, “Nakaaran a wey ka asawa ku diye te Gibiya ne sakup te Binhamin. <verse number="5" style="v" />Te marusilem e, migginguma ka me lukes ne matig-Gibiya wey inlingutan dan ka baley ne intuenan ney. Eggimatayan a perem nikandan. Impehes dan te eggilabet ka asawa ku sikan naa ka namatey sikandin. <verse number="6" style="v" />Ne in-uyan ku ka asawa ku wey inggetad-getad ku ka lawa rin te sapulu wey daruwa (12) wey impeuyan ku diye te langun ne inged ne tane te Israil. Tenged su subla ne dereeti ka innimu ran wey mekeyilew-hilew ne himu seini kayi te Israil. <verse number="7" style="v" />Ne kuntee me keet-etawan te Israil, lalag kew wey suman-suman kew ke nekey ka meupiya ne eggimuwen ta.</para>
  <para style="p">
    <verse number="8" style="v" />Ne miglegse migkahi ka langun ne etew, “Ware sabeka kanami ne eg-uli diye te balungbalung ney wey ke baley ney naa. <verse number="9" style="v" />Seini ka eggimuwen ta, eg-alam ki te me etew ne iyan eglusud te Gibiya. <verse number="10" style="v" />Ne ka igkasapulu ne baad te me etew iyan egpakeen te me sundalu ne eglusud te Gibiya, tenged te te langun ne innimu ne mareet te matig-Gibiya kayi te Israil.” ALT Ne ka igkasapulu ne baad te tagse sabeka ne gatus (100) te langun ne kabuhalan te Israil, wey ka sabeka ne gatus (100) ne baad te tagse sabeka ne libu (1,000), wey ka sabeka ne libu (1,000) te tagse sapulu ne libu (10,000) ne me etew iyan eg-uyan te igpakeen te me sundalu. Emun ke eggingume e ka me sundalu ne eglusud diye te Gibiya, sikandan e ka eglegpad diye sumale te langun ne innimu ran ne mareet kayi te Israil.” <verse number="11" style="v" />Sikan naa ka miglibulung ka langun ne keet-etawan te Israil wey migsabeka sikandan ka eglusud te siyudad te Gibiya.</para>
  <para style="p">
    <verse number="12" style="v" />Ne migsusuhu ka me kabuhalan te Israil te me etew peendiye te langun ne kabuhalan te Binhamin eyew egpakahiyen, “Amana ne dereeti ka innimu niyu. <verse number="13" style="v" />Purisu kuntee, ibehey niyud kanami seeye se madeet ne me etew te Gibiya eyew eggimatayan ney sikandan, wey eyew egkaawe e ka dereeti ne neyitabu te Israil.” Piru ware linglingaa te me kabuhalan ni Binhamin ka karumaan dan ne me matig-Israil. <verse number="14" style="v" />Nasi de iya miglibulung ka me kabuhalan ni Binhamin diye te Gibiya puun te me siyudad dan ka egkuntere te Israil. <verse number="15" style="v" />Te seeye ne aldew, inlibulung te me kabuhalan ni Binhamin ka daruwa ne pulu wey hen-em ne libu (26,000) ne me sundalu ne egpuun te me siyudad dan. Intimul pad sikandan te pitu ne gatus (700) ne inalam ne me sundalu ne mahinged te Gibiya. <verse number="16" style="v" />Te langun ne sundalu, due inalam ne pitu ne gatus (700) ne gibang ne me etew; mangateu ka tagse sabeka kandan ne eglambuyug te batu, egkasuhat dan minsan pad ka sabeka ne buuk ne bulbul wey kene iya sikandan egkaseyyup. <verse number="17" style="v" />Ne nakaalam degma ka me matig-Israil te hep-at ne gatus ne libu (400,000) ne me sundalu wey me bahani ka seini ne me sundalu. Ne ware apil kayi ka me sundalu te kabuhalan ni Binhamin.</para>
  <para style="s">Ka gubut te kabuhalan ni Binhamin</para>
  <para style="p">
    <verse number="18" style="v" />Ne nangendiye ka me matig-Israil diye te Bitil eyew eg-inse sikandan te Manama. Migkahi sikandan, “Hentew ne kabuhalan ka eggun-a ne egpakigkuntere te kabuhalan ni Binhamin?”</para>
  <para style="p">Ne migtabak ka Magbebaye ne Manama, “Iyan eggun-a ka kabuhalan ni Huda.”</para>
  <para style="p">
    <verse number="19" style="v" />Te seup ne maselem, nanelem-selem nangenew ka me matig-Israil wey nangekampu sikandan diye te marani te Gibiya. <verse number="20" style="v" />Nangendiye sikandan eyew egpakigkuntere te kabuhalan ni Binhamin wey nangandam sikandan ka eglusud te Gibiya. <verse number="21" style="v" />Ne nanlihawang ka me sundalu te kabuhalan ni Binhamin puun te Gibiya, wey nekeyimatey sikandan te daruwa ne pulu ne libu (22,000) ne me sundalu te matig-Israil. <verse number="22-23" style="v" />Ne nangendiyad e man-e ka me matig-Israil te Bitil wey naninehew sikandan diye taman te marusilem, wey in-insaan dan ka Manama. Migkahi sikandan, “Egpakigkuntere key naan pad te karumaan ney ne kabuhalan ni Binhamin?”</para>
  <para style="p">Ne migtabak ka Manama, “Uya, pakigkuntere kew.”</para>
  <para style="p">Sikan naa ka migpabaggetey ka matig-Israil wey nangandam e man-e sikandan diye te iling ded ne inged ne imbunuan dan te miglihad ne aldew. <verse number="24" style="v" />Te igkarangeb ne aldew, miglusuran e man-e ka me kabuhalan ni Binhamin te me matig-Israil. <verse number="25" style="v" />Te seini ne timpu, nanlihawang ka me kabuhalan ni Binhamin puun te Gibiya ka egtemu te kuntere, nekeyimatey sikandan te sapulu wey walu ne libu (18,000) ne me matig-Israil ne nasangkap te me kampilan. <verse number="26" style="v" />Ne nangendiyad e man-e ka langun ne matig-Israil, wey ka langun ne sundalu diye te Bitil. Migpinuu sikandan ka egsinehew diye te tangkaan te Manama. Migpuasa sikandan taman te marusilem wey nanguyan sikandan te me egtutungen ne igpanubad, wey me halad isip pegsabeka te Magbebaye ne Manama. <verse number="27" style="v" />Mig-inse-inse ka me matig-Israil diye te Magbebaye ne Manama. Te seeye ne timpu, diyad e te Bitil ka Tahuanan te Kasabutan te Manama. <verse number="28" style="v" />Iyan migtanggu kayi si Pinihas ne anak ni Ilisir, ne egkaapu e sikandin ni Aarun. Mig-inse sikandan, “Egpakigkuntere key naan pad man-e te karumaan ney ne kabuhalan ni Binhamin wey ke kenad e?”</para>
  <para style="p">Migtabak ka Magbebaye ne Manama, “Lusuri niyu sikandan, su kaaselem igpatalu kud sikandan kaniyu.”</para>
  <para style="p">
    <verse number="29" style="v" />Purisu impaalingkusan te matig-Israil te eggepas ka Gibiya. <verse number="30" style="v" />Te igkatelu ne aldew, nangendiye ka keet-etawan te ka egkuntere te me kabuhalan ni Binhamin diye te iling ded ne inged ne imbunuan dan te miglihad ne aldew. <verse number="31" style="v" />Ne nanlihawang ka me kabuhalan ni Binhamin ka egtemu te kuntere dan ne me matig-Israil taman te nakapariyu e sikandan te siyudad. Ne iling te innimu ran dengan, impangimatayan dan ka me sundalu te matig-Israil diye te me deralanen te Bitil wey ka duma diye te me deralanen Gibiya wey diye te lein ne inged. Tatelu ne pulu (30) ne etew ka neyimatayan dan ne matig-Israil. <verse number="32" style="v" />Migkahi ka me kabuhalan ni Binhamin, “Nareeg te red sikandan iling te dengan.”</para>
  <para style="p">Piru migkahi ka me matig-Israil, “Eg-ensig ki wey egpalupuhen ta sikandan puun te siyudad peendiye te me deralanen.” <verse number="33" style="v" />Ne nangensig ka langun ne sundalu te Israil wey nangekampu sikandan diye te Baaltamar. Piru miggaan-gaan miglusud ka me matig-Israil ne nanggepas diye te lingut te Gibiya. <verse number="34" style="v" />Migginguma te sapulu ne libu (10,000) ka inalam ne me sundalu ne miglusud te Gibiya wey amana ne makaalat-halat ka bunuanay diye. Ne ware nataheyi te me kabuhalan ni Binhamin ne hapit bes e sikandan egkatalu. <verse number="35" style="v" />Impatalu te Magbebaye ne Manama ka kabuhalan ni Binhamin te me matig-Israil. Nekeyimatey ka me matig-Israil te daruwa ne pulu ne libu wey sabeka ne gatus (25,100) ne me kabuhalan ni Binhamin ne neelin ne nasangkap te me kampilan dan. <verse number="36" style="v" />Ne nakita te me kabuhalan ni Binhamin ne natalu e sikandan.</para>
  <para style="s">Inmenu te pegpanalu te me matig-Israil</para>
  <para style="p">Nangensig ka me keet-etawan te Israil tenged su migsalig ma sikandan te me duma ran ne miggepas diye te lingut te Gibiya. <verse number="37" style="v" />Miggaan-gaan miglusud ka seini ne me etew ne nanggepas diye te Gibiya wey impangimatayan dan pinaahi te kampilan ka langun ne mahinged te lungsud. <verse number="38" style="v" />Due tuus te me matig-Israil ne namallahuy wey seeye se me etew ne nanggepas, emun ke egpakakite e sikandan te dakel ne ebel diye te lungsud, <verse number="39" style="v" />eglibed e ka matig-Israil ne namallahuy eyew egpakigkuntere te me kabuhalan ni Binhamin. Te seini ne timpu, nekeyimatey ka kabuhalan ni Binhamin te tatelu ne pulu (30) ne me matig-Israil. Nakakahi sikandan, “Nareeg te red sikandan iling te hun-a ne pegbubunu.” <verse number="40" style="v" />Piru te migbunsud e mig-eebel ka lungsud, miglilingey ka me kabuhalan ni Binhamin wey nakita ran ne nasilaban e ka intiru ne siyudad dan wey dakel e amana ka ebel ne diye te langit. <verse number="41" style="v" />Ne migpalilibed ka namallahuy ne me matig-Israil, wey nenaliyasan ka me kabuhalan ni Binhamin su natahaan dan ne mahaan e sikandan egkatalu. <verse number="42" style="v" />Nangensig sikandan wey namallahuy sikandan peendiye te mammara ne inged ne kene egkeugpaan, piru neumaan ded sikandan. Neelatan sikandan te susuluhi ne me sundalu ne nanlihawang te puun te lungsud wey impangimatayan sikandan. <verse number="43" style="v" />Inlingutan sikandan te me matig-Israil wey intalukunan sikandan taman diye te igsile te Gibiya wey impangimatayan sikandan. ALT Inlingutan te me matig-Israil ka me kuntere dan wey intalukunan dan taman diye te igsile te Gibiya wey impangimatayan dan. <verse number="44" style="v" />Migginguma te sapulu wey walu ne libu (18,000)ka nenamatey ne bahani ne me sundalu. <verse number="45" style="v" />Nanglunus wey namallahuy ka duma peendiye te mammara ne inged ne kene egkeugpaan peendiye te me dalama ne batu te inged ne Rimun. Nekeyimatey ka me matig-Israil te lalimma ne libu (5,000) diye te deralanen. Impanalukunan te me matig-Israil ka duma peendiye te inged ne Gidum wey nekeyimatey pad man-e sikandan te daruwa ne libu (2,000) ne me etew. <verse number="46" style="v" />Migginguma ka neyimatayan ne bahani ne me sundalu te me kabuhalan ni Binhamin ne nasangkap te me kampilan te daruwa ne pulu wey lalimma ne libu (25,000).</para>
  <para style="p">
    <verse number="47" style="v" />Piru due nakapallahuy ne hen-em ne gatus (600) ne etew peendiye te mammara ne inged ne kene egkeugpaan peendiye te me dalama ne batu diye te inged ne Rimun wey migpalunggat sikandan diye seled te hep-at ne bulan. <verse number="48" style="v" />Ne nanlibed ka me matig-Israil wey inlusuran dan ka nenasame ne me kabuhalan ni Binhamin, wey impangimatayan dan ka langun ne etew apil ka langun ne ayam. Nanilaban dan ka langun ne me lungsud ne namabayaan dan.</para>
  <chapter number="21" style="c" />
  <para style="s">Ka me igbeyi te me kabuhalan ni Binhamin</para>
  <para style="p">
    <verse number="1" style="v" />Ne migsesaad ka me matig-Israil diye te Mispa, “Ware sabeka kanta ne egpaasawa te me anak ta ne me malitan diye te me kabuhalan ni Binhamin.” <verse number="2" style="v" />Ne nangendiye sikandan te Bitil, naminuu sikandan diye te tangkaan te Manama taman te marusilem, migpanamantaman sikandan naninehew wey migpandalawit sikandan. <verse number="3" style="v" />Migkahi sikandan, “E Magbebaye ne Manama, ne Manama te Israil, mania te neyitabu seini te Israil? Mania kuntee te naawe ka sabeka te kabuhalan te Israil?”</para>
  <para style="p">
    <verse number="4" style="v" />Te pegkamaselem te seup ne aldew, nanelem-selem ka keet-etawan wey miggimu sikandan te altar diye. Ne mig-uyan sikandan te egtutungen ne igpanubad wey me halad te para te keupianan. <verse number="5" style="v" />Migkahi ka me keet-etawan te Israil, “Te langun ne kabuhalan te Israil, hentew ka ware migtambung te libulung diye te tangkaan te Magbebaye ne Manama?” Su nakasaad ma sikandan ne eggimatayan dan ka kene eggendiye te tangkaan te Manama diye te Mispa. <verse number="6" style="v" />Piru neyid-u ka keet-etawan te Israil te karumaan dan ne kabuhalan ni Binhamin. Migkahi sikandan, “Kuntee e aldew, egkaawaan ka Israil te sabeka ne kabuhalan. <verse number="7" style="v" />Nekey ka eggimuwen ta eyew egpakaasawa ka seeye se nenasame, puun su nakasaad ki te Magbebaye ne Manama ne kene ta igpaasawa kandan ka me anak ta ne malitan?”</para>
  <para style="p">
    <verse number="8" style="v" />Ne migkahi sikandan, “Hentew ka ware mig-apil ne kabuhalan te Israil te libulung diye te tangkaan te Magbebaye ne Manama diye te Mispa?” Ne natahaan dan ne ware matig-Habis Gilyad ne mig-apil te libulung. <verse number="9" style="v" />Te inseel dan e ka keet-etawan, natahaan dan ne ware matig-Habis Gilyad diye. <verse number="10" style="v" />Purisu, migsusuhu sikandan te sapulu wey daruwa ne libu (12,000) ne bahani ne me etew, ingkahiyan dan, “Hendiye kew te Habis Gilyad, wey himatayi niyu ka langun ne mahinged diye pinaahi te kampilan, apila niyu ka me malitan wey ka me bate. <verse number="11" style="v" />Ingkahiyan dan pad man-e, “Seini ka eggimuwen niyu, himatayi niyu ka langun ne lukes wey me malitan ne kenad ne mengebay.” <verse number="12" style="v" />Nakakuwa sikandan te hep-at ne gatus (400) ne mengebay ne mahinged te Habis Gilyad ne ware de due newuliran te lukes, wey in-uyan dan ka me mengebay diye te kampu ran diye te Silu ne sakup te Kanaan.</para>
  <para style="p">
    <verse number="13" style="v" />Ne migsusuhu ka me etew ne nanlibulung ne egpakahiyan ka me kabuhalan ni Binhamin ne diye te dalama ne batu te Rimun ne egkaayun sikandan eg-uli su neimpusan ka gubut. <verse number="14" style="v" />Sikan naa ka nanguli e ka me kabuhalan ni Binhamin wey imbehey kandan te me matig-Israil ka me mengebay ne egpuun te Habis Gilyad ne ware innimatayan. Piru ware de nakaaatul ka me malitan kandan langun.</para>
  <para style="p">
    <verse number="15" style="v" />Neyid-u ka keet-etawan para te me kabuhalan ni Binhamin tenged su ingguhus te Magbebaye ne Manama ka pegpakigsabeka te ma kabuhalan te Israil. <verse number="16" style="v" />Ne migkahi ka me igbuyag te keet-etawan ne nanlibulung, “Warad malitan te kabuhalan ni Binhamin. Nekey ma ka eggimuwen ta eyew due egkaasawa te seeye se nenagaat, puun su naamin man-e ka me malitan te kabuhalan dan? <verse number="17" style="v" />Keilangan ne kene egkaawaan ka Israil te sabeka ne kabuhalan. Egpamitew ki te paahi eyew egkabuhal ka nenagaat te kabuhalan ni Binhamin. <verse number="18" style="v" />Piru kene egkaayun ne igpaasawa ta ka me anak ta ne me mengebay kandan.” Nakakahi ka keet-etawan te Israil kayi tenged su nakasesaad sikandan ne egdilusen dan ka egtuhut ne eg-asaween ka anak din te kabuhalan ni Binhamin.</para>
  <para style="p">
    <verse number="19" style="v" />Sikan naa ka migkahi sikandan, “Due sahakeen tagse leg-un diye te Silu para te Magbebaye ne Manama. Diye ka Silu te igkakawanan ne balabahan te Bitil, ne igkahibang ne balabahan te Libuna, wey igsile te dalan ne elat-elat te Bitil wey Sikim.”</para>
  <para style="p">
    <verse number="20" style="v" />Ne insuhu dan ka me kabuhalan ni Binhamin, “Hipanew kew wey geles kew diye te me ubasan, <verse number="21" style="v" />wey bantey kew. Emun ke egpalihawang e ka me malitan ne matig-Silu eyew egsesayew, lihawang kew puun te me ubasan wey dakepa niyu sikandan wey uyana niyu sikandan diye te tane ni Binhamin. <verse number="22" style="v" />Emun ke egsumbung kanami ka me amey ran wey me maama ran, egkahiyan ney sikandan, ‘Tuhuti niyud ubag sikandan ne egpangasawa te me anak niyu. Tenged su ware ney impaasawaan ka tagse sabeka kandan pinaahi te gubut, wey kene key degma kalaggew puun su ware niyu degma imbehey kandan ka me anak niyu.’ ”</para>
  <para style="p">
    <verse number="23" style="v" />Ne intuman seini te me kabuhalan ni Binhamin. Taheed te nanesayew ka me malitan, migdakep ka tagse sabeka kandan te sabeka wey in-uyan dan ka naalam dan eyew eg-asaween dan. Ne nanguli e sikandan diye te ugpaan dan wey imbalbalawan dan te eggimu ka me lungsud dan wey diyad sikandan nangugpe. <verse number="24" style="v" />Te seeye ne timpu, nanguli e degma ka me matig-Israil diye te tagse tribu ran wey kabuhalan dan wey diye te ugpaanan dan.</para>
  <para style="p">
    <verse number="25" style="v" />
    <note caller="-" style="x">
      <char style="xo" closed="false">21:25: </char>
      <char style="xt" closed="false">Tal 17:6.</char>
    </note> Te seeye degma ne timpu, ware Hari te Israil. Miggimu ka tagse sabeka te minsan nekey ne in-isip dan ne meupiya.</para>
</usx>