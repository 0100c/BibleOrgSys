<?xml version="1.0" encoding="utf-8"?>
<usx version="2.0">
  <book code="REV" style="id">Matigsalug Version</book>
  <para style="ide">UTF-8</para>
  <para style="h">Impakita</para>
  <para style="toc1">Impakita</para>
  <para style="toc2">Impakita</para>
  <para style="toc3">Imp</para>
  <para style="mt1">Ka Impakita ni Hisu Kristu</para>
  <para style="mt2">ki Huwan</para>
  <para style="is">Igpewun-a</para>
  <para style="ip">
    <char style="bk">Ka Impakita ni Hisu Kristu ki Huwan</char> meyitenged te egkeyitabu keureme. Nasulat seini dengan te timpu ne imbaybayaran ka migmalintutuu tenged te pegpalintutuu ran te Magbebaye ne si Hisu Kristu. Iyan dakel ne tuyu ni Huwan te pegsulat kayi ka pegbehey te egkapallateng diye te migmalintutuu wey pegbagget kandan eyew egpakapabulus ne egpalintutuu minsan egbaybayaran sikandan.</para>
  <para style="ip">Iyan kinarakelan ne baad te nasulat kayi ne baseen ka impakita ni Hisu Kristu ki Huwan ne me palinneu ne amana ne kein-inuwan. Ne seeye se langun ne palinneu, due iya kaluwasan wey igpasabut. Te seeye ne timpu, nasabut buwa te me Kristuwanen piru kuntee, due duma ne me palinneu ne amana ne malised ne egkasabut, wey nalein-lein ka me suman-suman te me etew te pegluwas kayi. Piru minsan pad iling due, due degma me palinneu ne malemu re ne egkasabut iling te sungey ne iyan igpasabut se geem wey katenged, wey ka kampilan ne iyan igpasabut se samuk. Inlibed-libed te kamasulug wey te nalein-lein ne paahi ka me uluwan te seini ne baseen pinaahi te me palinneu. Piru malemu re ne egkasabut ka amana ne impurtanti ne nasulat kayi: egdereetan iya te Manama ka langun ne kuntere din pinaahi ki Kristu Hisus, wey egdasahan din degma ka keet-etawan din ne migpabulus migpamakey, wey egpakalemung sikandan kandin te ware egtamanan. Ne due egpakapahale kanta diye te katammanan ne kapitulu, seini meyitenged te iyam ne langit wey tane ne eggimuwen te Manama wey meyitenged te iyam ne Hirusalim ne egtuntunen puun te langit.</para>
  <para style="iot">Ka nenasulat te seini ne baseen</para>
  <para style="io1">Igpewun-a 1:1-8</para>
  <para style="io1">Ka an-anayan ne impakita ki Huwan ne hendue te taheinep 1:9-20</para>
  <para style="io1">Ka me sulat ne igpeendiye te pitu ne punduk te migmalintutuu 2:1–3:22</para>
  <para style="io1">Ka linulun ne baseen ne due pitu ne piket 4:1–8:1</para>
  <para style="io1">Ka pitu ne trumpita 8:2–11:19</para>
  <para style="io1">Ka salimbaweng wey ka daruwa ne makaliyas-liyas ne mananap 12:1–13:18</para>
  <para style="io1">Ka nalein-lein ne impakita ki Huwan ne hendue te taheinep 14:1–15:8</para>
  <para style="io1">Ka pitu ne yahung ne langet te Manama 16:1-21</para>
  <para style="io1">Ka pegkahuhus te Babilunya, wey ka pegkatalu te langun ne kuntere te Manama 17:1–20:10</para>
  <para style="io1">Ka katammanan ne peggukum 20:11-15</para>
  <para style="io1">Ka iyam ne langit wey tane, wey ka iyam ne Hirusalim 21:1–22:5</para>
  <para style="io1">Ka katammanan 22:6-21</para>
  <chapter number="1" style="c" />
  <para style="p">
    <verse number="1" style="v" />Seini ne baseen, meyitenged te impakita ni Hisu Kristu ne mahaan e egkeyitabu. Impanengneng te Manama seini diye te kandin eyew igpakapanengneng diye te me etew ne migpamakey kandin. Ne impanengneng din e degma seini diye te suluhuanen din ne si Huwan pinaahi te pegsuhu te panalihan din. <verse number="2" style="v" />Ne impangguhud ni Huwan ka langun ne nakita rin. Impamalehetan din ka lalag te Manama wey ka impanengneng ni Hisu Kristu diye te kandin. <verse number="3" style="v" />Keupianan te seeye se egbasa diye te kasuluhan meyitenged te impanagne kayi, wey ka egpammineg wey egtuman te nasulat kayi su mahaan e egkatuman ka langun.</para>
  <para style="s">Ka pegpangemusta diye te pitu ne punduk te migmalintutuu</para>
  <para style="p">
    <verse number="4" style="v" />
    <note caller="-" style="x">
      <char style="xo" closed="false">1:4: a </char>
      <char style="xt" closed="false">Iks 3:14; </char>
      <char style="xo" closed="false">b </char>
      <char style="xt" closed="false">Imp 4:5.</char>
    </note> Sikeddiey si Huwan ka migsulat kayi wey igpeendiye ku te pitu ne punduk te migmalintutuu diye te prubinsya te Asya.<note caller="+" style="f"><char style="fr" closed="false">1:4 </char><char style="ft" closed="false">Te seeye ne timpu, ka seini ne prubinsya te Asya nasakup te Ruma wey diye egkakita te inged ne egngaranan e kuntee te Turki.</char></note></para>
  <para style="p">Ka keyid-u wey keupianan ne egpuun te Manama, wey te pitu ne panisingan<note caller="+" style="f"><char style="fr" closed="false">1:4 </char><char style="ft" closed="false">Innalin seini te duma isip pitu ne panisingan wey ke Panisingan ne pitu se klasi ka geem.</char></note> ne diye te tangkaan te trunu rin, egkaangken niyu. Sikandin ka Manama kuntee, ka Manama dengan, wey ka Manama keureme. <verse number="5" style="v" /><note caller="-" style="x"><char style="xo" closed="false">1:5: a </char><char style="xt" closed="false">Isa 55:4; </char><char style="xo" closed="false">b </char><char style="xt" closed="false">Sal 89:27.</char></note> Egkaangken niyu man-e ka keyid-u wey keupianan ne egpuun ki Hisu Kristu, ka matinumanen ne talagpamalehet, ka an-anayan ne neuyag, wey ka egmandu te me pangulu te kalibutan.</para>
  <para style="p">Miggeyinawaan ki nikandin wey inlekat ki puun te me sale ta pinaahi te langesa rin te migpatey, <verse number="6" style="v" /><note caller="-" style="x"><char style="xo" closed="false">1:6: </char><char style="xt" closed="false">Iks 19:6; Imp 5:10.</char></note> wey innimu ki nikandin ne migharian din, wey talagpanubad te Manama ne Amey rin. Sikan naa, egdayanen sikandin wey eghari te ware egtamanan. Malehet iya.</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">1:7: a </char>
      <char style="xt" closed="false">Dan 7:13; Mat 24:30; Mar 13:26; Luk 21:27; 1Tis 4:17; </char>
      <char style="xo" closed="false">b </char>
      <char style="xt" closed="false">Sak 12:10; Huw 19:34,37; </char>
      <char style="xo" closed="false">c </char>
      <char style="xt" closed="false">Sak 12:10; Mat 24:30.</char>
    </note> Pammineg kew! Eggendini si Kristu duma te me gapun wey egkiteen sikandin te langun ne etew minsan seeye se miglansang kandin. Egmandalawit ka langun ne tribu kayi te ampew te tane tenged kandin. Malehet iya.</para>
  <para style="p">
    <verse number="8" style="v" />
    <note caller="-" style="x">
      <char style="xo" closed="false">1:8: a </char>
      <char style="xt" closed="false">Imp 22:13; </char>
      <char style="xo" closed="false">b </char>
      <char style="xt" closed="false">Iks 3:14.</char>
    </note> Ka Amana ne Maresen ne Magbebaye ne Manama, ne iyan ka Manama kuntee, ka Manama dengan, wey ka Manama keureme, migkahi, “Sikeddiey ka Alpa wey ka Umiga.<note caller="+" style="f"><char style="fr" closed="false">1:8 </char><char style="ft" closed="false">Ka Alpa iyan ka an-anayan ne litra te Grigu ne alpabitu, ka Umiga iyan degma ka katammanan ne litra.</char></note>”</para>
  <para style="s">Migpakita si Hisus ki Huwan</para>
  <para style="p">
    <verse number="9" style="v" />Sikeddiey si Huwan ne suled niyu te pegpalintutuu. Tenged te nasabeka kid e due ki Hisus, duma ad nikaniyu te peg-antus te keyirapan wey te pegpabulus due ki Hisus, wey duma ad degma nikaniyu te peghari te Manama. Indeldel a peendiye te pulu te Patmus tenged te pegwali ku te lalag te Manama wey te pegpamalehet ku meyitenged ki Hisus. <verse number="10" style="v" />Te Duminggu ne Aldew te Magbebaye, in-umaan ad te Panisingan te Manama, ne dutu due narineg ku ne laheng diye te egkeinniyuhan ku ne egpekeiling keemen te trumpita. <verse number="11" style="v" />Miggenendue seini, “Isulat nu diye te linulun ne baseen ke nekey ka egkakita nu wey ipeuyan nu diye te pitu ne punduk te migmalintutuu: diye te Ipisu, Ismirna, Pirgamu, Tiyatira, Sardis, Piladilpiya wey diye te Lawdisya.”</para>
  <para style="p">
    <verse number="12" style="v" />Te sikan de, migbalikid ad ka egpitew ke hentew ka miglalag keddiey, wey pitu ne bulawan ne tahuanan te sulu ka nakita ku. <verse number="13" style="v" /><note caller="-" style="x"><char style="xo" closed="false">1:13: a </char><char style="xt" closed="false">Dan 7:13; </char><char style="xo" closed="false">b </char><char style="xt" closed="false">Dan 10:5.</char></note> Ne due migsasindeg diye te taliware kayi ne hendue te etew ne migkukumbale te malayat wey imbeleberan te libed ne bulawan ka kumeng din. <verse number="14" style="v" /><note caller="-" style="x"><char style="xo" closed="false">1:14: </char><char style="xt" closed="false">Dan 7:9.</char></note><note caller="-" style="x"><char style="xo" closed="false">1:14-15: </char><char style="xt" closed="false">Dan 10:6.</char></note> Ne ka bulbul rin egpekeiling kaangkag te gapas, wey ka mata rin egpekeiling te legleg te hapuy. <verse number="15" style="v" /><note caller="-" style="x"><char style="xo" closed="false">1:15: </char><char style="xt" closed="false">Isi 1:24; 43:2.</char></note> Ne ka paa rin egpekeiling te inlalab ne burunsi ne migsilak, wey ka laheng din egpekeiling te lehes te dakel ne sampew. <verse number="16" style="v" />Ne miggen-gen ka kawanan ne belad din te pitu ne bituen, wey due miglihawang ne mahalang ne sundang diye te be-be din. Ne ka ulaula rin egpekeiling te aldew ne miglayag te mangune-kune. <verse number="17" style="v" /><note caller="-" style="x"><char style="xo" closed="false">1:17: </char><char style="xt" closed="false">Isa 44:6; 48:12; Imp 2:8; 22:13.</char></note> Te pegkakita ku kandin, napeled a diye te tangkaan din ne hendue te migpatey e. Ne intel-eban a nikandin te kawanan ne belad din ne migkahi, “Kene ka kaaldek! Sikeddiey ka bunsuranan wey ka katammanan, <verse number="18" style="v" />wey ka due umul; namatey a piru tengtengi nu, neuyag ad wey kena ad egpatey te ware egtamanan. Sikeddiey ka impiyalan te kamatayen wey due yabi ku te Hadis ne iyan ka inged te me gimukud. <verse number="19" style="v" />Purisu isulat nu ke nekey ka nakita nu ne egkeyitabu kuntee wey ka egkeyitabu keureme. <verse number="20" style="v" />Seini ka heles ne kaluwasan te pitu ne bituen ne nakita nu kayi te kawanan ne belad ku wey te pitu ne bulawan ne tahuanan te sulu: ka igpasabut te pitu ne bituen iyan ka me panalihan ne migbantey te pitu ne punduk te migmalintutuu, ne iyan ka pitu ne sulu.”</para>
  <chapter number="2" style="c" />
  <para style="s">Ka sulat peendiye te migmalintutuu diye te Ipisu</para>
  <para style="p">
    <verse number="1" style="v" />Ne migkahi sikandin, “Isulat nu seini peendiye te panalihan ne diye te punduk te migmalintutuu te Ipisu:</para>
  <para style="p">“Seini ka lalag te seeye se miggen-gen ka kawanan ne belad din te pitu ne bituen wey miggiphipanew dutu te taliware te pitu ne bulawan ne tahuanan te sulu. <verse number="2" style="v" />Nakanengneng a te hinimuwan niyu, te pegpakannekal niyu te peggimu wey te peg-antus niyu. Kene kew egparuyun-duyun te maddeet ne me etew su eg-el-elehan niyu ka egkahi ne me apustulis kun sikandan, wey iyan egtamanan ka egkanengnengan niyu ne egmanguubat de sikandan. <verse number="3" style="v" />Mig-antus kew wey migpakannekal tenged keddiey wey ware miglunggengu te pegpamakey. <verse number="4" style="v" />Piru iyan ku igkarew-ey kaniyu ne warad e ka dakel ne geyinawa niyu dengan keddiey. <verse number="5" style="v" />Sikan naa, sumsumana niyu kamenu karakel ka geyinawa niyu dengan, wey pekegsendit kew wey himuwa niyu ka innimu niyu dengan. Su emun ke kene kew egpekegsendit, egbayaan ku sikaniyu wey eg-aween ku ka sulu niyu puun te natahuan kayi. <verse number="6" style="v" />Piru due meupiya ne innimu niyu su igkeepes niyu ka egmangimuwen te me sakup ni Nikulas<note caller="+" style="f"><char style="fr" closed="false">2:6 </char><char style="ft" closed="false">Te Grigu: me Nikulayta. Sikandan ka punduk ne migpanulu ne egkaayun ka migmalintutuu ne eggimu te mallindit, wey eg-iling te batasanen te ware migmalintutuu.</char></note> ne ingkeepes ku degma.</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">2:7: a </char>
      <char style="xt" closed="false">Hin 2:9; Imp 22:2; </char>
      <char style="xo" closed="false">b </char>
      <char style="xt" closed="false">Isi 28:13; 31:8 (LXX).</char>
    </note> “Purisu, ka egpakarineg, eg-ayad-ayad egsuman-suman meyitenged te seini ne lalag te Panisingan te Manama<note caller="+" style="f"><char style="fr" closed="false">2:7 </char><char style="ft" closed="false">Te Grigu: Ka due talinga, egpammineg te iglalag te Panisingan.</char></note> diye te me punduk te migmalintutuu!</para>
  <para style="p">“Ka egpanalu ki Meibulan, egbehayan ku te katenged te pegkeen te behas te kayu ne egpakabehey te umul ne diye te ugpaan te Manama.”<note caller="+" style="f"><char style="fr" closed="false">2:7 </char><char style="ft" closed="false">Te Grigu: pinamulaan te Manama.</char></note></para>
  <para style="s">Ka sulat peendiye te migmalintutuu diye te Ismirna</para>
  <para style="p">
    <verse number="8" style="v" />
    <note caller="-" style="x">
      <char style="xo" closed="false">2:8: </char>
      <char style="xt" closed="false">Isa 44:6; 48:12; Imp 1:17; 22:13.</char>
    </note> Migkahi e man-e sikandin, “Isulat nu seini peendiye te panalihan ne diye te punduk te migmalintutuu te Ismirna:</para>
  <para style="p">“Seini ka lalag te seeye se bunsuranan wey katammanan, ka namatey ne neuyag ded. <verse number="9" style="v" />Nakanengneng a ne egbaybayaran kew wey egkaayu-ayu kew, piru ka malehet, meyaman kew. Nakanengneng a degma te imbebayungan kew te me etew ne migkahi ne me Hudiyu kun sikandan, kunaleg te me sakup bes ni Meibulan. <verse number="10" style="v" />Kene kew kaaldek te me kalasayan ne mahaan e egginguma. Eg-el-elehan kew te ahalen te me busew pinaahi te pegprisu te me duma niyu, wey eg-antus kew taman te sapulu ne aldew. Keilangan ne egmatinumanen kew ne eg-ikul keddi minsan egpatey kew, wey eg-unahan ku sikaniyu te umul ne ware egtamanan.<note caller="+" style="f"><char style="fr" closed="false">2:10 </char><char style="ft" closed="false">Te Grigu: egbehayan ku sikaniyu te kuruna te umul.</char></note></para>
  <para style="p">
    <verse number="11" style="v" />
    <note caller="-" style="x">
      <char style="xo" closed="false">2:11: </char>
      <char style="xt" closed="false">Imp 20:14; 21:8.</char>
    </note> “Purisu, ka egpakarineg, eg-ayad-ayad egsuman-suman meyitenged te seini ne lalag te Panisingan te Manama<note caller="+" style="f"><char style="fr" closed="false">2:11 </char><char style="ft" closed="false">Te Grigu: Ka due talinga, egpammineg te iglalag te Panisingan.</char></note> diye te me punduk te migmalintutuu!</para>
  <para style="p">“Ka egpanalu ki Meibulan, kenad egkalegparan te ikarangeb ne kamatayen.”</para>
  <para style="s">Ka sulat peendiye te migmalintutuu diye te Pirgamu</para>
  <para style="p">
    <verse number="12" style="v" />Ne migkahi e man-e sikandin, “Isulat nu seini peendiye te panalihan ne diye te punduk te migmalintutuu te Pirgamu:</para>
  <para style="p">“Seini ka lalag te seeye se mig-uyan te mahalang ne sundang. <verse number="13" style="v" />Nakanengneng a ne duen kew mig-ugpe te inharian ni Meibulan, piru migmatinumanen kew red wey migpabulus migpalintutuu keddi minsan te timpu ne miggimatayan e si Antipas due te kaniyu. Sikandin ka matinumanen ne talagpamalehet ku ne miggimatayan due te in-ugpaan ni Meibulan. <verse number="14" style="v" /><note caller="-" style="x"><char style="xo" closed="false">2:14: a </char><char style="xt" closed="false">Num 22:5,7; 31:16; Diy 23:4; </char><char style="xo" closed="false">b </char><char style="xt" closed="false">Num 25:1-3.</char></note> Piru due pila-pila ne igkarew-ey ku kaniyu: due duma niyu ne mig-ikul te pegpanulu ni Balaam ne iyan migpanulu ki Balak ke egmenuwen te pegsahilut ka me kabuhalan ni Israil eyew egpakasale sikandan pinaahi te pegkeen te impanubad e diye te me diyus-diyus wey pegpeyilabetey ne kene ne alunggun. <verse number="15" style="v" />Ne iling ded, due man-e duma niyu ne mig-ikul te pegpanulu te me sakup ni Nikulas. <verse number="16" style="v" />Purisu inniyuhi niyu ka me sale niyu! Emun ke kene, egbayaan ku sikaniyu te mahaan wey egpakig-ehet a te me etew ne miggimu te mareet, pinaahi te sundang ne eglihawang te be-be ku.</para>
  <para style="p">
    <verse number="17" style="v" />
    <note caller="-" style="x">
      <char style="xo" closed="false">2:17: a </char>
      <char style="xt" closed="false">Iks 16:14-15; 16:33-34; Huw 6:48-50; </char>
      <char style="xo" closed="false">b </char>
      <char style="xt" closed="false">Isa 62:2; 65:15.</char>
    </note> “Purisu, ka egpakarineg, eg-ayad-ayad egsuman-suman meyitenged te seini ne lalag te Panisingan te Manama<note caller="+" style="f"><char style="fr" closed="false">2:17 </char><char style="ft" closed="false">Te Grigu: Ka due talinga, egpammineg te iglalag te Panisingan.</char></note> diye te me punduk te migmalintutuu!</para>
  <para style="p">“Ka egpanalu ki Meibulan, egbehayan ku te egkakeen ne mana ne inneles wey te maangkag ne batu ne nasulatan te iyam ne ngaran ne ware minsan hentew ne nakanengneng kayi angin e te egpakarawat kayi.”</para>
  <para style="s">Ka sulat peendiye te migmalintutuu diye te Tiyatira</para>
  <para style="p">
    <verse number="18" style="v" />Ne migpabulus sikandin migkahi, “Isulat nu seini peendiye te panalihan ne diye te punduk te migmalintutuu te Tiyatira:</para>
  <para style="p">“Seini ka lalag te Anak te Manama, ne egpekeiling se mata te legleg te hapuy wey egpekeiling se paa te inlalab ne burunsi ne migsilak. <verse number="19" style="v" />Nakanengneng a te hinimuwan niyu wey te pegpapitew niyu te geyinawa wey te pegpalintutuu niyu. Nakanengneng a degma te pegpamakey niyu wey te peg-antus niyu, wey subla pad te an-anayan ka innimu niyu kuntee. <verse number="20" style="v" /><note caller="-" style="x"><char style="xo" closed="false">2:20: </char><char style="xt" closed="false">1Har 16:31; 2Har 9:22,30.</char></note> Piru iyan ku igkarew-ey kaniyu ka pegparuyun-duyun niyu te malitan ne si Hisabil ne migkahi ne prupita kun sikandin. Impanulu din wey inlimbungan ka keet-etawan ku eyew egpeyibhilabetey ne kene ne alunggun wey egkeen te impanubad e diye te me diyus-diyus. <verse number="21" style="v" />Imbehayan ku sikandin te timpu ne egpekeinniyug te me sale din, piru nasi din de iya paruyun-duyuni ka agkey rin. <verse number="22" style="v" />Sikan naa, egpareraluwen ku sikandin te masumpit wey eglegparan ku te mangune-kune seeye se nakalibug degma kandin angin e ke eg-inniyuhan dan ka maddeet ne hinimuwan dan duma kandin. <verse number="23" style="v" /><note caller="-" style="x"><char style="xo" closed="false">2:23: a </char><char style="xt" closed="false">Sal 7:9; Hir 17:10; </char><char style="xo" closed="false">b </char><char style="xt" closed="false">Sal 62:12.</char></note> Egguleen ku te eggimatey ka me hibateen din eyew egpakataha ka langun ne punduk te migmalintutuu ne sikeddiey ka egpakanengneng te suman-suman wey ke nekey ka diye te pusung te etew. Ne eg-unahan ku ka tagse sabeka sumale te hinimuwan din.</para>
  <para style="p">
    <verse number="24" style="v" />“Piru ka duma kaniyu due te Tiyatira, ware migpalintutuu te sika ne pegpanulu wey ware migparuma-ruma te egnangenen ne maddalem kun ne katuenan ni Meibulan. Sikan naa, egnangenan ku sikaniyu te kene kud egtimulan ka igpeyimu ku kaniyu. <verse number="25" style="v" />Ne heheta niyu man de iya ka pegpalintutuu niyu keddi taman te eglibed ad. <verse number="26" style="v" /><note caller="-" style="x"><char style="xo" closed="false">2:26-27: </char><char style="xt" closed="false">Sal 2:8-9 (LXX).</char></note> Ka egpanalu ki Meibulan wey egpabulus eggimu te igkeupii ku taman te katamanan, egbehayan ku te katenged te pegmandu te me nasud, <verse number="27" style="v" />iling te katenged ne narawat ku puun te Amey ku. Ne egmandu sikandan te ware keyid-u<note caller="+" style="f"><char style="fr" closed="false">2:27 </char><char style="ft" closed="false">Te Grigu: egmandu pinaahi te baras ne putew.</char></note> wey eglupeten dan ka me nasud iling te kuren ne tane ne egkalupet. <verse number="28" style="v" />Ne egbehayan ku degma sikandan te bituen ne Buntetale.</para>
  <para style="p">
    <verse number="29" style="v" />“Purisu, ka egpakarineg, eg-ayad-ayad egsuman-suman meyitenged te seini ne lalag te Panisingan te Manama<note caller="+" style="f"><char style="fr" closed="false">2:29 </char><char style="ft" closed="false">Te Grigu: Ka due talinga, egpammineg te iglalag te Panisingan.</char></note> diye te me punduk te migmalintutuu!”</para>
  <chapter number="3" style="c" />
  <para style="s">Ka sulat peendiye te migmalintutuu diye te Sardis</para>
  <para style="p">
    <verse number="1" style="v" />Migkahi e man-e sikandin, “Isulat nu seini peendiye te panalihan ne diye te punduk te migmalintutuu te Sardis:</para>
  <para style="p">“Seini ka lalag te seeye se due pitu ne panisingan te Manama,<note caller="+" style="f"><char style="fr" closed="false">3:1 </char><char style="ft" closed="false">Innalin seini te duma isip pitu ne panisingan wey ke panisingan ne pitu se klasi ka geem.</char></note> wey miggen-gen man-e te pitu ne bituen. Nakanengneng a te hinimuwan niyu, wey kahiyen te me etew ne neehet pad ka pegpalintutuu niyu, kunaleg te migpatey bes e. <verse number="2" style="v" />Sikan naa, himata kew wey heheta niyu ka pegpalintutuu niyu ne deisek naan de iya perem ne egkapatey e, su nakita ku ne kene pad ne eleg ka neyimu niyu diye te tangkaan te Manama. <verse number="3" style="v" /><note caller="-" style="x"><char style="xo" closed="false">3:3: </char><char style="xt" closed="false">Mat 24:43-44; Luk 12:39-40; Imp 16:15.</char></note> Purisu, sumsumana niyu ka pegpanulu ne narawat niyu wey narineg. Tumana niyu sika wey inniyuhi niyu ka me sale niyu. Su emun ke kene kew eglinga-linga, eggenduen a te kaniyu iling te takawen, wey kene niyu egkatahaan ke nekey ne uras ne egginguma a due. <verse number="4" style="v" />Piru duen pad pila-pila ne etew due te kaniyu te Sardis ne ware nabiluwi ka me kumbale dan. Egduma sikandan keddi ne migsaluub te maangkag ne kumbale tenged su likes sikandan kayi. <verse number="5" style="v" /><note caller="-" style="x"><char style="xo" closed="false">3:5: a </char><char style="xt" closed="false">Iks 32:32-33; Sal 69:28; Imp 20:12; </char><char style="xo" closed="false">b </char><char style="xt" closed="false">Mat 10:32; Luk 12:8.</char></note> Ka egpanalu ki Meibulan, egpakumbalaan ku te maangkag wey kene ku eg-aween ka ngaran dan diye te Libru te Umul. Eg-angkenen ku sikandan ne me keet-etawan ku diye te tangkaan te Amey ku wey diye te me panalihan din.</para>
  <para style="p">
    <verse number="6" style="v" />“Purisu, ka egpakarineg, eg-ayad-ayad egsuman-suman meyitenged te seini ne lalag te Panisingan te Manama<note caller="+" style="f"><char style="fr" closed="false">3:6 </char><char style="ft" closed="false">Te Grigu: Ka due talinga, egpammineg te iglalag te Panisingan.</char></note> diye te me punduk te migmalintutuu!”</para>
  <para style="s">Ka sulat peendiye te migmalintutuu diye te Piladilpiya</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">3:7: </char>
      <char style="xt" closed="false">Isa 22:22; Hub 12:14.</char>
    </note> Migkahi e man-e sikandin, “Isulat nu seini peendiye te panalihan ne diye te punduk te migmalintutuu te Piladilpiya:</para>
  <para style="p">“Seini ka lalag te seeye se matulus wey malehet, ne miggen-gen te yabi ni Hari Dabid ne egpakabehey te katenged te pegmandu. Ne ware egpakalekeb te eglukatan din, wey ware egpakalukat te eglekeban din. <verse number="8" style="v" />Nakanengneng a te hinimuwan niyu wey inlukatan ku ka gumawan para kaniyu wey ware egpakalekeb kayi. Su deisek de ka geem niyu piru intuman niyu red ka lalag ku wey wara a nikaniyu ipahunware. <verse number="9" style="v" /><note caller="-" style="x"><char style="xo" closed="false">3:9: a </char><char style="xt" closed="false">Isa 49:23; 60:14; </char><char style="xo" closed="false">b </char><char style="xt" closed="false">Isa 43:4.</char></note> Pammineg kew! Ka me sakup ni Meibulan ne migkahi ne me Hudiyu kun sikandan, kunaleg te nanguubat bes, egpepanimbuelen ku diye te tangkaan niyu wey egkanengnengan dan ne miggeyinawaan ku sikaniyu. <verse number="10" style="v" />Ne puun su intuman niyu ka suhu ku ne eg-antus tenged keddi, egpangabangan ku degma sikaniyu te me kalasayan ne egginguma te intiru ne kalibutan eyew te peg-eleg-eleg te langun ne mig-ugpe kayi te ampew te tane. <verse number="11" style="v" />Mahaan ad egginguma, purisu desdeseni niyu ka malehet ne pegpanulu ne miggen-genan niyud eyew ware egpakaahew te unag<note caller="+" style="f"><char style="fr" closed="false">3:11 </char><char style="ft" closed="false">Te Grigu: kuruna.</char></note> niyu. <verse number="12" style="v" /><note caller="-" style="x"><char style="xo" closed="false">3:12: a </char><char style="xt" closed="false">Imp 21:2; </char><char style="xo" closed="false">b </char><char style="xt" closed="false">Isa 62:2; 65:15.</char></note> Ka egpanalu ki Meibulan, igsungkaleg ku te timplu te Manama ku, wey egpakapalunggehaat din dutu te ware egtamanan. Egsulatan ku sikandin te ngaran te Manama wey te ngaran te siyudad din ne iyan ka iyam ne Hirusalim ne egkatuntun puun kandin ne diye te langit. Egsulatan ku degma sikandin te iyam ne ngaran ku.</para>
  <para style="p">
    <verse number="13" style="v" />“Purisu, ka egpakarineg, eg-ayad-ayad egsuman-suman meyitenged te seini ne lalag te Panisingan te Manama<note caller="+" style="f"><char style="fr" closed="false">3:13 </char><char style="ft" closed="false">Te Grigu: Ka due talinga, egpammineg te iglalag te Panisingan.</char></note> diye te me punduk te migmalintutuu!”</para>
  <para style="s">Ka sulat peendiye te migmalintutuu diye te Lawdisya</para>
  <para style="p">
    <verse number="14" style="v" />
    <note caller="-" style="x">
      <char style="xo" closed="false">3:14: </char>
      <char style="xt" closed="false">Lal 8:22.</char>
    </note> Ne migkahi pad man-e sikandin, “Isulat nu seini peendiye te panalihan ne diye te punduk te migmalintutuu diye te Lawdisya:</para>
  <para style="p">“Seini ka lalag te seeye se miggenalan ki Malehet, ka matinumanen wey malehet ne talagpamalehet. Sikandin ka migpuunan te langun ne innimu te Manama. <verse number="15" style="v" />Nakanengneng a te hinimuwan niyu; kene kew ne maagsil wey kene kew degma ne meinit. Egkeupian a perem ne egkarahayun kew naan de ne maagsil wey ke meinit naa. <verse number="16" style="v" />Sikan naa, igkulepa ku sikaniyu tenged su maheinaldew kew re; kene kew ne maagsil wey kene kew ne meinit. <verse number="17" style="v" />Su migkahi kew, ‘Meyaman key wey matubung, wey warad egpamitawen pad,’ piru ware kew nakataha ne mekeyid-u-hid-u wey mekeyimmimenew kew bes. Egkaayu-ayu wey butud kew, wey ware kukumbaleen. <verse number="18" style="v" />Purisu, egtambahan ku sikaniyu ne egbebeli kayi te keddi te bulawan ne in-el-elehan te hapuy eyew egkaratu kew. Bebeli kew degma te maangkag ne hinabel ne igsaluub niyu eyew kene kew egkeyilawan ka migpalawas. Ne bebeli kew man-e te delemetan eyew igpulit niyu te mata niyu eyew egpakakita kew e. <verse number="19" style="v" /><note caller="-" style="x"><char style="xo" closed="false">3:19: </char><char style="xt" closed="false">Lal 3:12; Hib 12:6.</char></note> Ka langun ne miggeyinawaan ku, insaparan wey indisiplina ku. Purisu, pakannekal kew wey inniyug kew e te me sale niyu. <verse number="20" style="v" />Pammineg kew, migsasindeg a diye te gumawan wey migpanektek. Ke due egpakarineg keddi wey eglukatan a, egseled a wey eglagpu kandin te egkeen. <verse number="21" style="v" />Ka egpanalu ki Meibulan, egpapinnuuwen ku duma keddi diye te trunu ku eyew te pegmandu, iling keddi te migpanalu degma wey migpinnuu duma te Amey ku diye te trunu rin.</para>
  <para style="p">
    <verse number="22" style="v" />“Purisu, ka egpakarineg, eg-ayad-ayad egsuman-suman meyitenged te seini ne lalag te Panisingan te Manama<note caller="+" style="f"><char style="fr" closed="false">3:22 </char><char style="ft" closed="false">Te Grigu: Ka due talinga, egpammineg te iglalag te Panisingan.</char></note> diye te me punduk te migmalintutuu!”</para>
  <chapter number="4" style="c" />
  <para style="s">Ka pegsimba diye te langit</para>
  <para style="p">
    <verse number="1" style="v" />Pegkapenga dutu, duen e man-e lein ne nakita ku. Due ingkita ku ne gumawan ne nalukatan diye te langit. Ne narineg kud man-e ka laheng ne narineg ku te an-anayan ne egpekeiling te trumpita ne migkahi, “Pamaneyik ka kayi su igpapitew ku keykew ka egkeyitabu keureme.” <verse number="2" style="v" /><note caller="-" style="x"><char style="xo" closed="false">4:2-3: </char><char style="xt" closed="false">Isi 1:26-28; 10:1.</char></note> Due-rue in-umaan ad te Panisingan te Manama, wey te sikan de nakakita a te sabeka ne trunu diye te langit ne due migpinnuu. <verse number="3" style="v" />Ne miglayag ka migpinnuu dutu iling te mahal ne batu ne haspi wey kurnalina, wey nalingutan ka trunu te baluntu ne egpekeiling ka batek te batu ne ismiralda. <verse number="4" style="v" />Ne nalingutan ka trunu te daruwa ne pulu wey hep-at (24) ne trunu ne naminnuuwan te daruwa ne pulu wey hep-at (24) ne igbuyag ne nangukumbale te maangkag wey nangukuruna te bulawan. <verse number="5" style="v" /><note caller="-" style="x"><char style="xo" closed="false">4:5: a </char><char style="xt" closed="false">Iks 19:16; Imp 8:5; 11:19; 16:18; </char><char style="xo" closed="false">b </char><char style="xt" closed="false">Isi 1:13; </char><char style="xo" closed="false">c </char><char style="xt" closed="false">Imp 1:4; Sak 4:2.</char></note> Ne ligkat te trunu, miggeteb ka kilat wey due migderaheneg wey migdagsang ka luhung. Ne due pitu ne ganse ne egkalegleg diye te tangkaan te trunu ne iyan seeye se pitu ne panisingan te Manama.<note caller="+" style="f"><char style="fr" closed="false">4:5 </char><char style="ft" closed="false">Innalin seini te duma isip pitu ne panisingan wey ke panisingan ne pitu se klasi ka geem.</char></note> <verse number="6" style="v" /><note caller="-" style="x"><char style="xo" closed="false">4:6: </char><char style="xt" closed="false">Isi 1:22.</char></note><note caller="-" style="x"><char style="xo" closed="false">4:6-7: </char><char style="xt" closed="false">Isi 1:5-10; 10:14.</char></note> Ne diye te egkatangkaan te trunu, due egpekeiling te dahat ne bildu ne titing-awi iling te kristal.</para>
  <para style="p">Ne due nakalingut te trunu ne hep-at ne hinimuwan ne eggeheyinawa ne neempet te mata ka tangkaan wey peka. <verse number="7" style="v" />Egpekeiling te liyun ka an-anayan ne hinimuwan, ne egpekeiling te nati te baka ka igkarangeb, ne egpekeiling te ulaula te etew ka ulaula te igkatatelu, ne egpekeiling te miglayang ne banug ka igkeep-at ne hinimuwan. <verse number="8" style="v" /><note caller="-" style="x"><char style="xo" closed="false">4:8: a </char><char style="xt" closed="false">Isi 1:18; 10:12; </char><char style="xo" closed="false">b </char><char style="xt" closed="false">Isa 6:2-3.</char></note> Tighen-em-hen-em te pakpak ka tagse sabeka wey neempet te me mata ka intiru ne lawa ran minsan ka diye te diralem te pakpak dan. Ne ware himeley ran te eg-ulahing te aldew wey marusilem ne eggenendue:</para>
  <para style="q1">“Matulus sikandin. Matulus iya.</para>
  <para style="q2">Matulus ka Maresen ne Magbebaye ne Manama.</para>
  <para style="q2">Sikandin ka Manama dengan, ka Manama kuntee, wey ka Manama keureme.”</para>
  <para style="p">
    <verse number="9" style="v" />Tagse egsaye, egtahud wey egpasalamat ka me hinimuwan ne eggeheyinawa te seeye se ware kapatayan ne migpinnuu te trunu, <verse number="10" style="v" />eg-usengul degma ka daruwa ne pulu wey hep-at (24) ne me igbuyag diye te tangkaan te ware kapatayan ne migpinnuu te trunu wey egsimbeen dan sikandin. Ne igpanahu dan diye te tangkaan te trunu ka me kuruna ran wey egkahi,</para>
  <para style="q1">
    <verse number="11" style="v" />“Magbebaye wey Manama ney,</para>
  <para style="q1">likes ka ne egdayanen</para>
  <para style="q2">tenged te kabantug nu wey geem.</para>
  <para style="q1">Su sikeykew ka miggimu te langun,</para>
  <para style="q2">wey tenged te keykew ne pegbuut, neyimu ran wey neuyag.”</para>
  <chapter number="5" style="c" />
  <para style="s">Ka linulun ne baseen wey ka Nati ne Karniru</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">5:1: </char>
      <char style="xt" closed="false">Isi 2:9-10; Isa 29:11.</char>
    </note> Ne nakita ku seeye se migpinnuu te trunu ne due linulun ne baseen ne miggen-genan din te kawanan ne belad din. Nekeglimang ka nasulatan dutu wey impiket te pitu ne piket. <verse number="2" style="v" />Ne due nakita ku ne maresen ne panalihan ne migpanaman-taman migpanguleyi ne migkahi, “Hentew-a ka likes ne eglekat te me piket te egbaseen eyew egkabukalasan seini?” <verse number="3" style="v" />Ne ware minsan hentew diye te langit wey diye te ampew te tane wey ke diye naa te diralem te tane ne egpakabukalas wey ke egpakabasa naa dutu. <verse number="4" style="v" />Ne migpanaman-taman a migsinehew su ware sabeka ne nakita ne likes ne egbukelas te baseen wey ke egbasa naa dutu. <verse number="5" style="v" /><note caller="-" style="x"><char style="xo" closed="false">5:5: a </char><char style="xt" closed="false">Hin 49:9; </char><char style="xo" closed="false">b </char><char style="xt" closed="false">Isa 11:1,10.</char></note> Piru due sabeka te me igbuyag ne migkahi keddiey, “Kene ka sinehew! Pammineg ka, migpanalu ki Meibulan ka egngaranan te Liyun ne egpuun te tribu ni Huda wey kabuhalan ni Dabid, sikan naa ka likes sikandin ne eglekat te me piket eyew egkabukalasan ka baseen.”</para>
  <para style="p">
    <verse number="6" style="v" />
    <note caller="-" style="x">
      <char style="xo" closed="false">5:6: a </char>
      <char style="xt" closed="false">Isa 53:7; </char>
      <char style="xo" closed="false">b </char>
      <char style="xt" closed="false">Sak 4:10.</char>
    </note> Nataman, nakakita a te sabeka ne Nati ne Karniru ne migsasindeg diye te elat-elat te hep-at ne hinimuwan ne eggeheyinawa wey te me igbuyag ne miglingut te trunu. Hendue te neyimatayan e seeye dengan. Due pitu ne sungey wey pitu ne mata dutu ne iyan ka pitu ne panisingan te Manama<note caller="+" style="f"><char style="fr" closed="false">5:6 </char><char style="ft" closed="false">Innalin seini te duma isip pitu ne panisingan wey ke panisingan ne pitu se klasi ka geem.</char></note> ne impeendiye te langun ne inged kayi te kalibutan. <verse number="7" style="v" />Ne migparani sikandin wey ingkuwa rin ka egbaseen diye te kawanan ne belad te seeye se migpinnuu te trunu. <verse number="8" style="v" /><note caller="-" style="x"><char style="xo" closed="false">5:8: </char><char style="xt" closed="false">Sal 141:2.</char></note> Te naangey e seeye te Nati ne Karniru, mig-usengul e diye te tangkaan din ka hep-at ne hinimuwan ne eggeheyinawa wey ka daruwa ne pulu wey hep-at (24) ne me igbuyag. Ka tagse sabeka kandan migpangelit te alpa wey due miggen-genan dan ne yahung ne bulawan ne napenu te insinsu ne iyan ka me peg-ampu te me keet-etawan te Manama. <verse number="9" style="v" /><note caller="-" style="x"><char style="xo" closed="false">5:9: </char><char style="xt" closed="false">Sal 33:3; 98:1; Isa 42:10.</char></note> Ne nangulahing e sikandan te iyam ne ulahingen ne eggenendue:</para>
  <para style="q1">“Likes ka ne eg-angey te baseen</para>
  <para style="q2">wey te peglekat te me piket kayi.</para>
  <para style="q1">Tenged su neyimatayan kad wey pinaahi te langesa nu,</para>
  <para style="q2">due me etew ne nalekat nu eyew egkeyimu ne keet-etawan te Manama,</para>
  <para style="q1">ne namuun te nalein-lein ne me tribu,</para>
  <para style="q2">me linalahan wey me kabuhalan, wey me nasud. <verse number="10" style="v" /><note caller="-" style="x"><char style="xo" closed="false">5:10: </char><char style="xt" closed="false">Iks 19:6; Imp 1:6.</char></note> Innimu nu sikandan ne migharian</para>
  <para style="q2">wey me talagpanubad te kanta ne Manama,</para>
  <para style="q2">wey eghari sikandan te kalibutan.”</para>
  <para style="p">
    <verse number="11" style="v" />
    <note caller="-" style="x">
      <char style="xo" closed="false">5:11: </char>
      <char style="xt" closed="false">Dan 7:10.</char>
    </note> Nataman, migtengteng ad e man-e wey narineg ku ka laheng te kene egkaseel ne me panalihan te Manama ne nakalingut te trunu, wey te hep-at ne hinimuwan ne eggeheyinawa wey te me igbuyag. <verse number="12" style="v" />Nangulahing sikandan te heemeni ne miggenendue:</para>
  <para style="q1">“Ka innimatayan ne Nati ne Karniru, likes ne egdayanen</para>
  <para style="q2">tenged te kandin ne geem, karatuan, katuenan, kanekal</para>
  <para style="q2">wey likes sikandin ne egtahuren, egbantuhen, wey egsayeen!”</para>
  <para style="p">
    <verse number="13" style="v" />Ne narineg ku ka langun ne miggeheyinawa diye te langit wey diye te ampew te tane, wey ka diye te diralem te tane wey diye te dahat ne nangulahing ne miggenendue:</para>
  <para style="q1">“Egdayanen ta ka migpinnuu te trunu wey ka Nati ne Karniru.</para>
  <para style="q2">Egbantuhen ta sikandan wey eg-ileen ka katelesan wey ka karesen</para>
  <para style="q2">te ware egkatamanan!”</para>
  <para style="p">
    <verse number="14" style="v" />Ne migtabak ka hep-at ne hinimuwan ne eggeheyinawa, “Malehet iya!” Ne mig-usengul ka me igbuyag wey migsimba dutu.</para>
  <chapter number="6" style="c" />
  <para style="s">Ka peglekat te me piket</para>
  <para style="p">
    <verse number="1" style="v" />Nataman, nakita ku ka Nati ne Karniru ne miglekat te sabeka te pitu ne piket, wey te sikan de, nakarineg a te sabeka te hep-at ne me hinimuwan ne eggeheyinawa ne miglalag. Egpekeiling te luhung ka laheng din ne miggenendue, “Hendini ka!” <verse number="2" style="v" /><note caller="-" style="x"><char style="xo" closed="false">6:2: </char><char style="xt" closed="false">Sak 1:8; 6:3,6.</char></note> Ne due nakita ku ne maangkag ne kudde ne migpanguddaan te etew ne due piet. Imbehayan sikandin te kuruna wey miggipanew ne migpanpanalu te me kuntere din. <verse number="3" style="v" />Ne inlekat e man-e te Nati ne Karniru ka igkarangeb ne piket, wey narineg ku ka igkarangeb ne hinimuwan ne eggeheyinawa ne migkahi, “Hendini ka!” <verse number="4" style="v" /><note caller="-" style="x"><char style="xo" closed="false">6:4: </char><char style="xt" closed="false">Sak 1:8; 6:2.</char></note> Ne due miglihawang ne dangeb ne kudde ne malalab wey migpanguddaan te etew ne imbehayan te katenged te peg-awe te keupianan te kalibutan eyew egmeyimmimatayey ka me etew. Ne imbehayan sikandin te bubuyahen ne kampilan. <verse number="5" style="v" /><note caller="-" style="x"><char style="xo" closed="false">6:5: </char><char style="xt" closed="false">Sak 6:2,6.</char></note> Ne inlekat e man-e te Nati ne Karniru ka igkatelu ne piket, wey narineg ku man-e ka igkatatelu ne hinimuwan ne eggeheyinawa ne migkahi, “Hendini ka!” Ne due nakita ku ne meitem ne kudde ne migpanguddaan te etew ne mig-uyan te timbangan. <verse number="6" style="v" />Ne due laheng ne narineg ku ne hendue te diye migpuun te taliware te hep-at ne hinimuwan ne eggeheyinawa ne migkahi, “Tatelu ne salmun ne trigu wey ke siyam ne salmun ne sibada ka egkeutel te suul te etew te sabeka ne aldew. Piru kene nu hilabeti ka mentika wey ka binu!”</para>
  <para style="p">
    <verse number="7" style="v" />Ne inlekat e man-e te Nati ne Karniru ka igkeep-at ne piket, wey narineg ku ka igkeep-at ne hinimuwan ne eggeheyinawa ne migkahi, “Hendini ka!” <verse number="8" style="v" /><note caller="-" style="x"><char style="xo" closed="false">6:8: </char><char style="xt" closed="false">Isi 14:21.</char></note> Ne iyan ku nakita ka kudde ne egmakalawag ne migpanguddaan te egngaranan te Kamatayen, wey migsinundul kandin ka egngaranan te Hadis. Imbehayan sikandan te geem te pegpangimatey te igkeep-at ne baad te me etew te kalibutan pinaahi te gubut, te gutas, te dalu wey pinaahi te mahintalunan ne me mananap kayi te kalibutan.</para>
  <para style="p">
    <verse number="9" style="v" />Ne inlekat e man-e te Nati ne Karniru ka igkalimma ne piket, wey due nakita ku diye te diralem te altar ne me gimukud te me etew ne immangimatayan tenged te pegtuman dan te lalag te Manama wey te pegmatinumanen dan te pegpanengneng kayi. <verse number="10" style="v" />Ne migpanaman-taman sikandan migmanguleyi, “Manama ne amana ne maresen, ka matulus wey malehet; ken-u nu pad eggukumi wey egsulii ka me etew ne miggimatey kanami diye te kalibutan?” <verse number="11" style="v" />Ne impamehayan e ka tagse sabeka kandan te maangkag ne kumbale ne malayat wey migkahiyan te egpeyimmelayen pad te dagdahew re taman te egkasampung e ka kasuluhan te me suled dan ne duma ran te migpamakey te Manama ne egpangimatayan iling te natamanan dan.</para>
  <para style="p">
    <verse number="12" style="v" />
    <note caller="-" style="x">
      <char style="xo" closed="false">6:12: a </char>
      <char style="xt" closed="false">Imp 11:13; 16:18; </char>
      <char style="xo" closed="false">b </char>
      <char style="xt" closed="false">Isa 13:10; Huwil 2:10,31; 3:15; Mat 24:29; Mar 13:24-25; Luk 21:25.</char>
    </note> Ne nakita ku ne inlekat e man-e te Nati ne Karniru ka igkeen-em ne piket. Ne dutu, miglilinug e te amana ne nenekali wey migmarusilem e ka aldew iling te meitem ne manggad, wey migmalalab e ka bulan iling te langesa. <verse number="13" style="v" /><note caller="-" style="x"><char style="xo" closed="false">6:13-14: </char><char style="xt" closed="false">Isa 34:4.</char></note> Neneulug diye te tane ka me bituen diye te langit iling te meyilew pad ne behas te kayu ne imbayaan te makeseg ne kalamag. <verse number="14" style="v" /><note caller="-" style="x"><char style="xo" closed="false">6:14: </char><char style="xt" closed="false">Imp 16:20.</char></note> Naawe ka langit iling te baseen ne inlulun, wey nenaalin ka langun ne me bubungan wey ka me pulu puun te natahuan dan. <verse number="15" style="v" /><note caller="-" style="x"><char style="xo" closed="false">6:15: </char><char style="xt" closed="false">Isa 2:19,21.</char></note> Nangeles diye te me sulung wey te me pahang diye te me bubungan ka me Hari te kalibutan wey ka me pangulu, ka me labew te me sundalu, ka me meyaman, ka dakel se katenged ne me etew, ka me uripen wey ka kene ne me uripen. <verse number="16" style="v" /><note caller="-" style="x"><char style="xo" closed="false">6:16: </char><char style="xt" closed="false">Hus 10:8; Luk 23:30.</char></note> Migpangananey sikandan te me bubungan wey te me pahang ne migkahi, “Tebali key eyew egkabunbunan key wey kenad egkiteen te migpinnuu te trunu, wey egpakapanalliya key te langet te Nati ne Karniru. <verse number="17" style="v" /><note caller="-" style="x"><char style="xo" closed="false">6:17: </char><char style="xt" closed="false">Huwil 2:11; Mal 3:2.</char></note> Su miggingume e ka makaalat-halat ne aldew te pegparusa te langun ne etew, wey ware iya egpakatiis kayi.”</para>
  <chapter number="7" style="c" />
  <para style="s">Ka 144,000 ne etew ne nakulitan</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">7:1: </char>
      <char style="xt" closed="false">Hir 49:36; Dan 7:2; Sak 6:5.</char>
    </note> Te pegkapenga kayi, due nakita ku ne hep-at ne panalihan ne migsasindeg diye te hep-at ne pikungan te kalibutan. Impahenan dan ka hep-at ne kalamag te kalibutan eyew kene egkakalamahan ka tane, dahat, wey ka minsan nekey ne kayu. <verse number="2" style="v" />Nataman, duen e man-e nakita ku ne lein ne panalihan ne migparibabew diye te langit puun te igsile ne mig-uyan te kulit te manekal ne Manama. Ne migpanaman-taman sikandin migpanguleyi ka migpangumew te hep-at ne panalihan ne imbehayan te Manama te geem te pegdereet te tane wey te dahat. <verse number="3" style="v" /><note caller="-" style="x"><char style="xo" closed="false">7:3: </char><char style="xt" closed="false">Isi 9:4,6.</char></note> Migkahi sikandin, “Kene niyu pa dereeti ka tane, ka dahat, wey ka kakayuwan taman te egkakulitan ney e ka buked te me suluhuanen te kanta ne Manama.” <verse number="4" style="v" />Ne nakarineg a ne due sabeka ne gatus wey hep-at ne pulu wey hep-at ne libu (144,000) ne etew ka nakulitan puun te langun ne tribu ni Israil. <verse number="5" style="v" />Due sapulu wey daruwa ne libu (12,000) puun te kabuhalan ni Huda, sapulu wey daruwa ne libu (12,000) puun te kabuhalan ni Rubin, wey sapulu wey daruwa ne libu (12,000) puun te kabuhalan ni Gad. <verse number="6" style="v" />Due sapulu wey daruwa ne libu (12,000) puun te kabuhalan ni Asir, sapulu wey daruwa ne libu (12,000) puun te kabuhalan ni Naptali, wey sapulu wey daruwa ne libu (12,000) puun te kabuhalan ni Manasis. <verse number="7" style="v" />Due sapulu wey daruwa ne libu (12,000) puun te kabuhalan ni Simyun, sapulu wey daruwa ne libu (12,000) puun te kabuhalan ni Libi, wey sapulu wey daruwa ne libu (12,000) puun te kabuhalan ni Isakar. <verse number="8" style="v" />Due sapulu wey daruwa ne libu (12,000) puun te kabuhalan ni Sabulun, sapulu wey daruwa ne libu (12,000) puun te kabuhalan ni Husi, wey sapulu wey daruwa ne libu (12,000) puun te kabuhalan ni Binhamin.</para>
  <para style="s">Ka susuluhi ne etew ne nangukumbale te maangkag</para>
  <para style="p">
    <verse number="9" style="v" />Pegkapenga dutu, due nakita ku ne susuluhi ne me etew ne kene egkaseel ne namuun te nalein-lein ne me nasud, me tribu wey me kabuhalan, wey me linalahan. Diye sikandan nanasindeg te tangkaan te trunu wey te Nati ne Karniru ne nangukumbale te maangkag wey nangekemkem te dewun te palmira ne egpekeiling te niyug. <verse number="10" style="v" />Ne migpanaman-taman sikandan migmanguleyi ne miggenendue: “Iyan migluwas kanta ka Manama ne migpinnuu te trunu wey ka Nati ne Karniru!” <verse number="11" style="v" />Ne miglingut nanasindeg ka langun ne me panalihan diye te trunu, wey diye te me igbuyag wey diye te hep-at ne hinimuwan ne eggeheyinawa. Ne mig-usengul sikandan diye te tangkaan te trunu wey migsimba te Manama. <verse number="12" style="v" />Ne migkahi sikandan, “Malehet iya! Ka Manama likes ne egdayanen, egtahuren, wey egpasalamatan su mabantug sikandin, matagseb, maresen wey manekal te ware egtamanan. Malehet iya.”</para>
  <para style="p">
    <verse number="13" style="v" />Nataman, mig-insaan a te sabeka te me igbuyag, “Hentew-a ka sika ne me etew ne nangukumbale te maangkag, wey hendei sikandan namuun?”</para>
  <para style="p">
    <verse number="14" style="v" />
    <note caller="-" style="x">
      <char style="xo" closed="false">7:14: </char>
      <char style="xt" closed="false">Dan 12:1; Mat 24:21; Mar 13:19.</char>
    </note> Ne migtabak a, “Ahalen, sikeykew ka nakataha ke hentew sikandan.”</para>
  <para style="p">Ne migkahiyan a nikandin, “Sika ka me etew ne nakaantus te masumpit ne pegbayad-bayad. Impi-pian dan ka me kumbale dan te langesa te Nati ne Karniru eyew egmaangkag.<note caller="+" style="f"><char style="fr" closed="false">7:14 </char><char style="ft" closed="false">Eyew egkalinisan te me sale ka igpasabut te eyew egmaangkag.</char></note> <verse number="15" style="v" />Sikan naa ka kayi sikandan te tangkaan te trunu te Manama, wey migpamakey kandin te maaldew wey marusilem diye te timplu rin. Ne layun sikandan egdumeyi wey egbanteyi te seeye se migpinnuu te trunu. <verse number="16" style="v" /><note caller="-" style="x"><char style="xo" closed="false">7:16: </char><char style="xt" closed="false">Isa 49:10.</char></note> Kenad e sikandan egmanggutasan wey egkengammaraan, wey kenad e sikandan egkatutung te aldew wey te minsan nekey pad ne egpakatutung. <verse number="17" style="v" /><note caller="-" style="x"><char style="xo" closed="false">7:17: a </char><char style="xt" closed="false">Sal 23:1; Isi 34:23; </char><char style="xo" closed="false">b </char><char style="xt" closed="false">Sal 23:2; Isa 49:10; </char><char style="xo" closed="false">c </char><char style="xt" closed="false">Isa 25:8.</char></note> Su ka Nati ne Karniru ne diye te elat-elat te trunu, iyan egtanggu wey egpanulud kandan diye te me sebseb ne egpakabehey te umul. Ne egpunasen te Manama ka tagse luwe dan ne egtihis.”</para>
  <chapter number="8" style="c" />
  <para style="s">Ka peglekat te igkapitu ne piket</para>
  <para style="p">
    <verse number="1" style="v" />Te inlekat e te Nati ne Karniru ka igkapitu ne piket, warad iya dahing ne egkarineg diye te langit te me liware te uras. <verse number="2" style="v" />Nataman, nakita ku ka pitu ne panalihan ne egsasasindeg diye te tangkaan te Manama, wey impamehayan sikandan te tigsalimbeka ne trumpita.</para>
  <para style="p">
    <verse number="3" style="v" />
    <note caller="-" style="x">
      <char style="xo" closed="false">8:3: a </char>
      <char style="xt" closed="false">Amu 9:1; </char>
      <char style="xo" closed="false">b </char>
      <char style="xt" closed="false">Iks 30:1,3.</char>
    </note> Ne due lein ne panalihan ne migginguma ne miggen-gen te tahuanan te insinsu ne bulawan ne diye migsasindeg te tangkaan te altar. Imbehayan pad man-e sikandin te dakel ne insinsu eyew igtimul te peg-ampu te me keet-etawan te Manama ne igpanubad diye te altar ne bulawan ne diye te egkatangkaan te trunu. <verse number="4" style="v" />Ne migparibabew diye te tangkaan te Manama ka ebel te insinsu ne miggen-genan te panalihan wey insewuhan seeye te me peg-ampu te keet-etawan te Manama. <verse number="5" style="v" /><note caller="-" style="x"><char style="xo" closed="false">8:5: a </char><char style="xt" closed="false">Lib 16:12; Isi 10:2; </char><char style="xo" closed="false">b </char><char style="xt" closed="false">Iks 19:16; Imp 11:19; 16:18.</char></note> Nataman, ingkuwe e te panalihan ka tahuanan te insinsu wey innipenu din e te hapuy puun te altar wey indegpak din diye te tane. Ne sahuhune ne migdagsang ka meemen ne luhung, wey due migderaheneg, wey miggeteb ka kilat wey miglilinug pad.</para>
  <para style="s">Ka pitu ne trumpita</para>
  <para style="p">
    <verse number="6" style="v" />Nataman, migpangandam e ka pitu ne panalihan ne nangen-gen te tigsalimbeka ne trumpita eyew igparahing.</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">8:7: </char>
      <char style="xt" closed="false">Iks 9:23-25; Isi 38:22.</char>
    </note> Ne imparahing e te an-anayan ne panalihan ka trumpita rin, wey due apiyew wey hapuy ne nasewuhan te langesa ne nakaregpak diye te tane. Ne natutung ka igkatelu ne baad te tane wey me kayu, wey ka langun ne hilamunen.</para>
  <para style="p">
    <verse number="8" style="v" />Ne imparahing e te igkarangeb ne panalihan ka trumpita rin, wey due egpekeiling te bubuyahen ne bubungan ne egkalegleg ne nakaregpak diye te dahat. Ne puun due, neyimu e ne langesa ka igkatatelu ne baad te dahat <verse number="9" style="v" />wey nenammatey ka igkatatelu ne baad te langun ne eggeheyinawa diye te dahat, wey nenagguhus ka igkatatelu ne baad te me unturanan diye dahat.</para>
  <para style="p">
    <verse number="10" style="v" />
    <note caller="-" style="x">
      <char style="xo" closed="false">8:10: </char>
      <char style="xt" closed="false">Isa 14:12.</char>
    </note> Ne imparahing e te igkatatelu ne panalihan ka trumpita rin, wey due dakel ne bituen ne egkalegleg iling te ganse ne neulug puun te langit wey diye migdeeg te igkatatelu ne baad te me weyig wey te me sebseb. <verse number="11" style="v" /><note caller="-" style="x"><char style="xo" closed="false">8:11: </char><char style="xt" closed="false">Hir 9:15.</char></note> Mapeit ka ngaran te bituen. Ne dutu, migmapeit e ka igkatatelu ne baad te me weyig, wey masalig ka me etew ne nenammatey su migmapeit man-e ka weyig.</para>
  <para style="p">
    <verse number="12" style="v" />
    <note caller="-" style="x">
      <char style="xo" closed="false">8:12: </char>
      <char style="xt" closed="false">Isa 13:10; Isi 32:7; Huwil 2:10,31; 3:15.</char>
    </note> Ne imparahing e te igkeep-at ne panalihan ka trumpita rin, wey nasuhat ka igkatatelu ne baad te aldew wey te bulan, wey te me bituen. Sikan naa ka naawe ka igkatatelu ne baad te kalayag dan, wey migmarusilem e ka igkatatelu ne baad te maaldew wey ka igkatatelu ne baad te marusilem.</para>
  <para style="p">
    <verse number="13" style="v" />Nataman, due nakita ku ne banug ne miglayang diye te aw-awangan wey narineg ku sikandin ka migpanaman-taman migpanguleyi ne migkahi, “Mekeyid-u-hid-u naan de iya! Mekeyid-u-hid-u iya! Mekeyid-u-hid-u naan de iya ka nangugpe te kalibutan ke igparahing e te nahaat ne tatelu ne panalihan ka me trumpita ran ne mahaan e igparahing.”</para>
  <chapter number="9" style="c" />
  <para style="p">
    <verse number="1" style="v" />Ne imparahing e te igkalalimma ne panalihan ka trumpita rin, wey due nakita ku ne sabeka ne bituen ne neulug diye te tane puun te langit. Imbehayan ka bituen te yabi te bitu ne ware tamanan. <verse number="2" style="v" /><note caller="-" style="x"><char style="xo" closed="false">9:2: </char><char style="xt" closed="false">Hin 19:8.</char></note> Inlukatan din ka bitu ne ware tamanan wey due miglihawang ne ebel puun dutu ne egpekeiling te ebel te bubuyahen ne hapuy. Ne migmarusilem e ka kalibutan tenged su naringdingan e te ebel ka layag te aldew. <verse number="3" style="v" /><note caller="-" style="x"><char style="xo" closed="false">9:3: </char><char style="xt" closed="false">Iks 10:12-15.</char></note> Ne due migmanlihawang ne talangas puun te ebel wey migmanlene diye te tane. Imbehayan sikandan te katenged te pegpanehed iling te me salipit-sipit. <verse number="4" style="v" /><note caller="-" style="x"><char style="xo" closed="false">9:4: </char><char style="xt" closed="false">Isi 9:4.</char></note> Impanpanayan sikandan ne kene egpabalbalangan ka me hilamunen, wey ke pinamula, wey me kayu naa. Ke kene, iyan de egpabalbalangan seeye se me etew ne ware nakuliti ka me buked dan te kulit te Manama. <verse number="5" style="v" />Intuhutan ka me talangas te pegbayad-bayad te me etew seled te lalimma ne bulan piru kene de egpeyimatayan. Ka kandan ne pegbayad-bayad iling kasakit te eggeramen te etew ne insehed te salipit-sipit. <verse number="6" style="v" /><note caller="-" style="x"><char style="xo" closed="false">9:6: </char><char style="xt" closed="false">Hub 3:21; Hir 8:3.</char></note> Te seeye ne timpu, egkeupian e perem ka me etew ne egkengamatey wey eg-iman-iman e sikandan ne egkengabigtawan piru kene sikandan egkengamatey.</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">9:7: </char>
      <char style="xt" closed="false">Huwil 2:4.</char>
    </note> Egpekeiling ka me talangas te me kudde ne in-andam e eyew egbubunu wey migkukuruna sikandan te egpekeiling te bulawan, wey egpekeiling te ulaula te me etew ka ulaula ran. <verse number="8" style="v" /><note caller="-" style="x"><char style="xo" closed="false">9:8: </char><char style="xt" closed="false">Huwil 1:6.</char></note> Ne mallayat ka me bulbul ran iling te bulbul te me malitan wey ka me ngipen dan egpekeiling te ngipen te liyun. <verse number="9" style="v" /><note caller="-" style="x"><char style="xo" closed="false">9:9: </char><char style="xt" closed="false">Huwil 2:5.</char></note> Ne due dingding te me kumeng dan ne egpekeiling te putew, wey ka kahulub te me pakpak dan egpekeiling kahulub te sesalihi ne karwahi ne ingganuy te me kudde ne nanlingkesu peendiye te bunuanan. <verse number="10" style="v" />Ne due geem te ikug dan ne egpekeiling te ikug te salipit-sipit ne due sehed, wey seini ka eggamiten dan te pegpabayad-bayad te me etew seled te lalimma ne bulan. <verse number="11" style="v" />Ne due Hari ne migmandu kandan ne iyan ka panalihan ne due katenged te bitu ne ware tamanan. Ka ngaran din te Hibruwanen ne linalahan si Abaddun, wey ka ngaran din te Grigu ne linalahan si Apulyun, ne ka igpasabut kayi, “Ka Talagdereet.”</para>
  <para style="p">
    <verse number="12" style="v" />Neimpusan e ka an-anayan ne makaaldek-haldek ne pegbayad-bayad piru duen pad daruwa ne egginguma ne makaaldek-haldek ne me pegbayad-bayad.</para>
  <para style="p">
    <verse number="13" style="v" />
    <note caller="-" style="x">
      <char style="xo" closed="false">9:13: </char>
      <char style="xt" closed="false">Iks 30:1-3.</char>
    </note> Ne imparahing e te igkeem-em ne panalihan ka trumpita rin, wey due narineg ku ne laheng ne migpuun te hep-at ne pikungan te altar ne bulawan ne diye te tangkaan te Manama. <verse number="14" style="v" />Ne migkahiyan te laheng ka igkeen-em ne panalihan ne due trumpita, “Lekei nu ka hep-at ne panalihan ne imbaku diye te pagpahamayan ne Weyig ne Iyupratis!” <verse number="15" style="v" />Purisu miglekaan e ka hep-at ne panalihan ne natahahe e te uras, te aldew, te bulan wey te leg-un eyew te pegpangimatey te igkatelu ne baad te keet-etawan. <verse number="16" style="v" />Ne innangenan a ne daruwa ne gatus ne milyun (200,000,000) ka kasuluhan te me sundalu ran ne nangukudde. <verse number="17" style="v" />Ne iling kayi ka ulaula te impakita keddi ne me kudde wey te migmangudde kayi: ka migmangudde due putew ne dingding te me kumeng dan ne malalab ka batek iling te hapuy, wey meilem iling te mahal ne batu ne sapiru, wey makalawag iling te asupri. Ne ka ulu te me kudde egpekeiling te ulu te liyun wey miglihawang puun te me be-be dan ka hapuy, ebel wey asupri. <verse number="18" style="v" />Ne nenammatey ka igkatelu ne baad te me etew puun te seini se mangune-kune ne salerep ne iyan ka hapuy, ka ebel wey ka asupri ne eglihawang puun te be-be te me kudde. <verse number="19" style="v" />Su diye te be-be wey te ikug te me kudde ka geem dan; ne ka me ikug dan due me ulu iling te uled wey seini ka eggamiten dan te pegpangahat te me etew.</para>
  <para style="p">
    <verse number="20" style="v" />
    <note caller="-" style="x">
      <char style="xo" closed="false">9:20: </char>
      <char style="xt" closed="false">Sal 115:4-7; 135:15-17; Dan 5:23.</char>
    </note> Ka duma ne me etew ne ware nenammatey te seeye ne me salerep, ware mig-inniyug te me maddeet ne me himu ran. Ware sikandan mig-engked te pegpamakey te me busew wey te me diyus-diyus ne kene egpakakita, kene egpakarineg, wey kene egpekeyipanew ne innimu re puun te bulawan, te pelata, te burunsi, te batu wey te kayu. <verse number="21" style="v" />Ware man-e sikandan mig-inniyug te maddeet ne me himu ran ne pegpangimatey, pegpanlambus, pegpeyilabetey ne kene ne alunggun wey te pegpanakew.</para>
  <chapter number="10" style="c" />
  <para style="s">Ka panalihan wey ka deisek ne linulun ne baseen</para>
  <para style="p">
    <verse number="1" style="v" />Nataman, nakakita ad man-e te lein ne panalihan ne maresen ne miglene puun te langit, ne nabukusan te gapun wey neunturan te baluntu ka ulu rin. Ne miglayag ka ulaula rin iling te aldew, wey ka paa rin iling te sungkaleg ne legleg. <verse number="2" style="v" />Ne due inggen-genan din ne deisek ne linulun ne baseen ne nabelat e. Ne diye din iriek te dahat ka kawanan ne paa rin wey diye te tane ka gibang. <verse number="3" style="v" />Ne migpanaman-taman sikandin migpanguleyi iling te liyun ne migteteul. Te napenge e sikandin ka migpanguleyi, migtabak e degma migdagsang ka pitu ne luhung. <verse number="4" style="v" />Te migdagsang e ka pitu ne luhung, igsulat kud e perem ka inlalag dan, piru due narineg ku ne laheng ne migpuun te langit ne miggenendue, “Kene nu iwangal-wangal ka inlalag te pitu ne luhung wey kene nu isulat!”</para>
  <para style="p">
    <verse number="5" style="v" />
    <note caller="-" style="x">
      <char style="xo" closed="false">10:5-7: </char>
      <char style="xt" closed="false">Iks 20:11; Diy 32:40; Dan 12:7; Amu 3:7.</char>
    </note> Nataman, ka panalihan ne nakita ku ne migsasindeg ne diye migdiek te dahat wey tane, ingkayew rin ka kawanan ne belad din. <verse number="6" style="v" />Ne migsaad sikandin pinaahi te ngaran te ware kapatayan ne Manama ne iyan miggimu te langit, te tane, te dahat wey te langun ne nakatahu kayi. Migkahi ka panalihan, “Kenad egkabanggew ka egkeyitabu keureme. <verse number="7" style="v" />Su te aldew ne igparahing e te igkapitu ne panalihan ka trumpita rin, egkatuman e ka heles ne planu te Manama ne impanengneng din diye te me prupita ne me suluhuanen din.”</para>
  <para style="p">
    <verse number="8" style="v" />
    <note caller="-" style="x">
      <char style="xo" closed="false">10:8-10: </char>
      <char style="xt" closed="false">Iks 2:8–3:3.</char>
    </note> Nataman, narineg kud e man-e ka laheng puun te langit ne miggenendue, “Hendiyei nu ka panalihan ne migsasindeg ne diye migdiek te dahat wey te tane wey kua nu ka baseen ne nabelat e ne miggen-genan din.” <verse number="9" style="v" />Ne miggendiyaan kud e ka panalihan, wey imbuyu kud ka deisek ne baseen; ne dutu, ingkahiyan a nikandin, “Kua nu seini wey keena nu; meemis seini iling te teneb ke duen pad te be-be nu, piru egmasakit ka getek nu ke egkaabeleng nud su egmapeit e.” <verse number="10" style="v" />Ne ingkuwa kud e ka deisek ne baseen ne miggen-genan din wey ingkeen kud e. Meemis seini iling te teneb te diye pad te be-be ku piru migmasakit e ka getek ku te naabeleng kud su migmapeit e. <verse number="11" style="v" />Ne due migkahi keddi, “Keilangan ne ig-abey nu igpanagne ka planu te Manama meyitenged te me etew puun te nalein-lein ne me punduk, me nasud wey me linalahan, wey diye te me Hari!”</para>
  <chapter number="11" style="c" />
  <para style="s">Ka daruwa ne talagpamalehet</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">11:1: </char>
      <char style="xt" closed="false">Iks 40:3; Sak 2:1-2.</char>
    </note> Nataman, due imbehey keddi ne igseked ne iling te tuked wey migkahiyan a, “Sasindeg ka wey sekera nu ka timplu te Manama wey ka altar, wey seela nu ka migmanimba diye. <verse number="2" style="v" /><note caller="-" style="x"><char style="xo" closed="false">11:2: </char><char style="xt" closed="false">Luk 21:24.</char></note> Piru kene nu sekera ka lihawangan te timplu su imbehey e sika diye te ware migmalintutuu.<note caller="+" style="f"><char style="fr" closed="false">11:2 </char><char style="ft" closed="false">Te Grigu: me nasud.</char></note> Ne eg-ahawen<note caller="+" style="f"><char style="fr" closed="false">11:2 </char><char style="ft" closed="false">Te Grigu: egdi-diekan.</char></note> dan ka Matulus ne Siyudad seled te hep-at ne pulu wey daruwa (42) ne bulan. <verse number="3" style="v" />Ne egsuhuen ku ka daruwa ne talagpamalehet ku eyew egpamalehet meyitenged keddiey. Egsaluub sikandan te saku wey igpangguhud dan ka igpahuhud ku kandan seled te 1,260 ne aldew.”</para>
  <para style="p">
    <verse number="4" style="v" />
    <note caller="-" style="x">
      <char style="xo" closed="false">11:4: </char>
      <char style="xt" closed="false">Sak 4:3,11-14.</char>
    </note> Sikandan seeye se daruwa ne kayu ne ulibu wey ka daruwa ne tahuanan te sulu ne diye migsasindeg te tangkaan te Magbebaye te kalibutan. <verse number="5" style="v" />Ke due egkeupian ne egdereet kandan, due eglihawang ne hapuy diye te me be-be dan ne egpakatutung te me kuntere dan; wey sika ka egpakapatey te egkeupian ne egdereet kandan. <verse number="6" style="v" /><note caller="-" style="x"><char style="xo" closed="false">11:6: a </char><char style="xt" closed="false">1Har 17:1; </char><char style="xo" closed="false">b </char><char style="xt" closed="false">Iks 7:17-19; </char><char style="xo" closed="false">c </char><char style="xt" closed="false">1Sam 4:8.</char></note> Due geem dan te peg-elet te langit eyew kene eg-uran te timpu ne egpangguhud sikandan te igpahuhud ku kandan. Ne due man-e geem dan te peggimu te me weyig ne langesa wey te pegbayad-bayad te me etew diye te kalibutan pinaahi te me salerep te minsan ken-u ran igkeupii.</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">11:7: a </char>
      <char style="xt" closed="false">Dan 7:7; Imp 13:5-7; 17:8; </char>
      <char style="xo" closed="false">b </char>
      <char style="xt" closed="false">Dan 7:21.</char>
    </note> Te egpekeimpus e sikandan ka egpangguhud te igpahuhud ku kandan, due eglepew ne makaliyas-liyas ne mananap puun te bitu ne ware tamanan ne egpakig-ehet kandan. Egkatalu rin wey egkapatey ka daruwa ne talagpamalehet. <verse number="8" style="v" /><note caller="-" style="x"><char style="xo" closed="false">11:8: </char><char style="xt" closed="false">Isa 1:9-10.</char></note> Ne diye de sikandan egpakabahed te dalan te dakel ne siyudad ne inlansangan te Magbebaye dan. Ka seeye ne siyudad impahunsilingan te Suduma wey Ihiptu. <verse number="9" style="v" />Ne dutun de iya egpakatahu ka me lawa ran seled te tatelu ne aldew wey liware, wey egpipitawen te me etew ne namuun te nalein-lein ne me punduk, me tribu wey me linalahan, wey me nasud. Ne kene sikandan eg-uyun ne iglebeng ka lawa ran. <verse number="10" style="v" />Eggale-gale ka me etew te kalibutan wey egsahakeen wey egpabegbehayey te dasag tenged te pegpatey te daruwa ne talagpamalehet ne migbayad-bayad te me etew ne nangugpe te kalibutan. <verse number="11" style="v" /><note caller="-" style="x"><char style="xo" closed="false">11:11: </char><char style="xt" closed="false">Isi 37:10.</char></note> Piru te peglihad te tatelu ne aldew wey liware, in-uyag ded sikandan te Manama. Nanasindeg sikandan wey amana nenaaldek seeye se nakakita kandan. <verse number="12" style="v" /><note caller="-" style="x"><char style="xo" closed="false">11:12: </char><char style="xt" closed="false">2Har 2:11.</char></note> Nataman, nakarineg ka daruwa ne talagpamalehet te heemeni ne laheng ne egpuun te langit ne migkahi, “Pamaneyik kew kayi!” Ne imbatun e sikandan te gapun taheed te migmanetengteng ka me kuntere dan. <verse number="13" style="v" /><note caller="-" style="x"><char style="xo" closed="false">11:13: </char><char style="xt" closed="false">Imp 6:12; 16:18.</char></note> Te sikan de iya, miglilinug te amana ne nenekali wey nalundus ka igkasapulu ne baad te siyudad wey due pitu ne libu (7,000) ne etew ne migpatey. Puun due, amana ne nenaaldek ka me etew ne nasame wey indayan dan ka Manama ne diye te langit.</para>
  <para style="p">
    <verse number="14" style="v" />Neimpusan e ka igkarangeb ne makaaldek-haldek ne pegbayad-bayad piru mahaan e egginguma ka igkatelu.</para>
  <para style="s">Ka igkapitu ne trumpita</para>
  <para style="p">
    <verse number="15" style="v" />
    <note caller="-" style="x">
      <char style="xo" closed="false">11:15: </char>
      <char style="xt" closed="false">Iks 15:18; Dan 2:44; 7:14,27.</char>
    </note> Nataman, imparahing e te igkapitu ne panalihan ka trumpita rin, wey due migpanaman-taman migmanguleyi diye te langit ne migkahi, “Egharian e kuntee te Manama ka kalibutan duma ki Kristu ne in-alam din, wey eghari sikandin te ware egtamanan!” <verse number="16" style="v" />Ne nangusengul wey migsimba te Manama ka daruwa ne pulu wey hep-at (24) ne me igbuyag ne naminnuu te me trunu ran ne diye te egkatangkaan te Manama. <verse number="17" style="v" />Migkahi sikandan,</para>
  <para style="q1">“Migpasalamat key keykew Magbebaye ne Maresen ne Manama,</para>
  <para style="q2">ne iyan ka Manama dengan wey ka Manama kuntee;</para>
  <para style="q1">su inggamit nu ka dakel ne geem nu</para>
  <para style="q2">wey imbunsuran nud e ka peghari nu!</para>
  <para style="q1">
    <verse number="18" style="v" />
    <note caller="-" style="x">
      <char style="xo" closed="false">11:18: a </char>
      <char style="xt" closed="false">Sal 2:5; 110:5; </char>
      <char style="xo" closed="false">b </char>
      <char style="xt" closed="false">Sal 115:13.</char>
    </note> Nenabelu ka me etew ne ware migmalintutuu keykew,</para>
  <para style="q2">piru miggingume e ka timpu te langet nu</para>
  <para style="q2">wey ka timpu te peggukum nu te nenammatey.</para>
  <para style="q1">Miggingume e degma ka timpu ne egdasahan nud ka me suluhuanen nu, ka me prupita,</para>
  <para style="q2">wey ka keet-etawan nu, wey ka langun ne migtahud keykew,</para>
  <para style="q2">mabantug ma wey se kene.</para>
  <para style="q1">Seinid e ka timpu ne egdereetan nud ka me talagdereet te nangugpe te kalibutan!”</para>
  <para style="p">
    <verse number="19" style="v" />
    <note caller="-" style="x">
      <char style="xo" closed="false">11:19: a </char>
      <char style="xt" closed="false">Imp 8:5; 16:18; </char>
      <char style="xo" closed="false">b </char>
      <char style="xt" closed="false">Imp 16:21.</char>
    </note> Nataman, nalukatan e ka timplu te Manama ne diye te langit wey nakite e ka Tahuanan te Kasabutan te Manama ne diye te seled te timplu rin. Ne dutu, miggeteb e ka kilat wey due migderaheneg, wey migdagsang e ka luhung wey miglilinug e, wey mig-uran e te derakel ne apiyew.</para>
  <chapter number="12" style="c" />
  <para style="s">Ka malitan wey ka salimbaweng</para>
  <para style="p">
    <verse number="1" style="v" />Nataman, due amana ne kein-inuwan ne egkiteen diye te langit. Su due malitan ne migsaluub te aldew wey diye migsasindeg te bulan, wey migkukuruna sikandin te sapulu wey daruwa (12) ne bituen. <verse number="2" style="v" />Naberes sikandin wey mahaan e eglesuti, sikan naa ka migpanguleyi sikandin su egbaletikan e.</para>
  <para style="p">
    <verse number="3" style="v" />
    <note caller="-" style="x">
      <char style="xo" closed="false">12:3: </char>
      <char style="xt" closed="false">Dan 7:7.</char>
    </note> Ne duen e man-e lein ne kein-inuwan ne egkiteen diye te langit: due bubuyahen ne salimbaweng ne malalab ne pitu ka ulu wey sapulu ka sungey, wey ka tagse ulu due kuruna. <verse number="4" style="v" /><note caller="-" style="x"><char style="xo" closed="false">12:4: </char><char style="xt" closed="false">Dan 8:10.</char></note> Ne ingkeyis din te ikug din ka igkatelu ne baad te me bituen wey indegpak din diye te tane. Ne diyad migsasindeg ka salimbaweng te tangkaan te malitan ne mahaan e eglesuti eyew egsagmaken din ka bate ke eglesut e. <verse number="5" style="v" /><note caller="-" style="x"><char style="xo" closed="false">12:5: a </char><char style="xt" closed="false">Isa 66:7; </char><char style="xo" closed="false">b </char><char style="xt" closed="false">Sal 2:9.</char></note> Nataman, te miglesutan e ka malitan te lukes ne bate ne iyan egmandu te me nasud ne ware keyid-u te me kuntere din,<note caller="+" style="f"><char style="fr" closed="false">12:5 </char><char style="ft" closed="false">Te Grigu: egmandu pinaahi te baras ne putew.</char></note> due migsalukagmit te bate wey in-uyan e peendiye te Manama diye te trunu rin. <verse number="6" style="v" />Ne migpallahuy e ka malitan diye te mammara ne inged ne kene egkeugpaan, ne iyan ka intahahe te Manama ne egpaaputan kandin eyew diye egtangguwa seled te 1,260 ne aldew.</para>
  <para style="p">
    <verse number="7" style="v" />
    <note caller="-" style="x">
      <char style="xo" closed="false">12:7: </char>
      <char style="xt" closed="false">Dan 10:13,21; 12:1; Hud 9.</char>
    </note> Nataman, due gubut diye te langit su migpabunbunuey si Mikail duma te me panalihan din wey te salimbaweng duma te me panalihan din degma. <verse number="8" style="v" />Piru natalu ka salimbaweng duma te me panalihan din, wey warad tuhuti te Manama ne eg-ugpe dan diye te langit. <verse number="9" style="v" /><note caller="-" style="x"><char style="xo" closed="false">12:9: a </char><char style="xt" closed="false">Hin 3:1; </char><char style="xo" closed="false">b </char><char style="xt" closed="false">Luk 10:18.</char></note> Ne indegpak e diye te tane ka bubuyahen ne salimbaweng. Sikandin ka tapey ne uled ne egngaranan ki Meibulan, ka ahalen te me busew ne iyan miglimbung te me etew kayi te ampew te tane. Indegpak sikandin diye te tane duma te me panalihan din.</para>
  <para style="p">
    <verse number="10" style="v" />
    <note caller="-" style="x">
      <char style="xo" closed="false">12:10: </char>
      <char style="xt" closed="false">Hub 1:9-11; Sak 3:1.</char>
    </note> Ne due narineg ku ne migpanaman-taman migpanguleyi diye te langit ne miggenendue, “Timpu e ne egluwasen e te Manama ka me etew. Igpapitew rin e ka geem din te peghari wey ka katenged te Kristu ne in-alam din. Su ka diye te tangkaan te Manama ne talagsumbung te me suled ta te aldew wey marusilem, indegpak e diye te tane. <verse number="11" style="v" />Natalu ran sikandin pinaahi te langesa te impanubad ne Nati ne Karniru wey te pinaahi degma te kamalehetan ne inwali ran. Ne ware dan ikannuhun ka umul ran minsan pad egpatey sikandan tenged te pegpalintutuu ran. <verse number="12" style="v" />Ne tenged due, gale-gale kew ka nangugpe te langit.<note caller="+" style="f"><char style="fr" closed="false">12:12 </char><char style="ft" closed="false">Te Grigu: Purisu gale-gale kew me langit wey ka langun ne nangugpe due.</char></note> Piru mekeyid-u-hid-u kew ka due te tane wey dahat<note caller="+" style="f"><char style="fr" closed="false">12:12 </char><char style="ft" closed="false">Te Grigu: Mekeyid-u-hid-u ka kalibutan wey dahat.</char></note> su miglene e due te kaniyu ka ahalen te me busew ne amana ne nalanglangetan, su nakataha rin ne kene naan de sikandin egkaluhey!”</para>
  <para style="p">
    <verse number="13" style="v" />Te nasahimanu e te salimbaweng ne indegpak e sikandin diye te tane, inlupug din e ka malitan ne mig-anak te lukes. <verse number="14" style="v" /><note caller="-" style="x"><char style="xo" closed="false">12:14: </char><char style="xt" closed="false">Dan 7:25; 12:7.</char></note> Piru imbehayan ka malitan te daruwa ne pakpak te dakel ne banug eyew egpakalayang sikandin peendiye te mammara ne inged ne kene egkeugpaan ne egtangguwan kandin te 1,260 ne aldew, wey eyew egpakapariyu sikandin te salimbaweng. <verse number="15" style="v" />Ne migkulepe e ka salimbaweng te dakel ne weyig ne impasinundul rin te malitan eyew egkaanlas sikandin. <verse number="16" style="v" />Piru imbulihan te tane ka malitan. Migbeka-beka ka tane wey migleneb e ka weyig ne ingkulepa te salimbaweng. <verse number="17" style="v" />Nabelu-belu ka salimbaweng te malitan wey miggipanew e sikandin ka egpakig-ehet te duma pad ne me kabuhalan te malitan. Sikandan seeye se migtuman te me suhu te Manama wey te kamalehetan ne impanulu ni Hisus. <verse number="18" style="v" />Ne diye migsasindeg ka salimbaweng te ilis te dahat.</para>
  <chapter number="13" style="c" />
  <para style="s">Ka daruwa ne mananap ne makaliyas-liyas</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">13:1: a </char>
      <char style="xt" closed="false">Dan 7:3; </char>
      <char style="xo" closed="false">b </char>
      <char style="xt" closed="false">Imp 17:3,7-12.</char>
    </note> Nataman, due nakita ku ne makaliyas-liyas ne mananap ne miglepew puun te dahat. Due sapulu ne sungey kayi wey pitu ne ulu, ne ka tagse sungey due kuruna. Ne ka tagse ulu impanulatan te me ngaran ne egpakabaley-baley te Manama. <verse number="2" style="v" /><note caller="-" style="x"><char style="xo" closed="false">13:2: </char><char style="xt" closed="false">Dan 7:4-6.</char></note> Ne ka nakita ku ne makaliyas-liyas ne mananap egpekeiling te liyupardu, ka me paa rin egpekeiling te paa te usu, wey ka be-be din egpekeiling te be-be te liyun. Ne imbehey e te salimbaweng diye te mananap ka geem din, ka trunu rin, wey ka dakel ne katenged din te pegmandu. <verse number="3" style="v" />Ka sabeka ne ulu te mananap due bateg te bubuyahen ne pali ne egpakapatey, piru neulian ded. Neinu-inu te mananap ka me etew te intiru ne kalibutan wey mig-ikul sikandan kandin. <verse number="4" style="v" />Insimba te me etew ka salimbaweng su imbehey rin ka katenged din diye te makaliyas-liyas ne mananap. Ne insimba ran degma ka mananap te migkahi, “Hentew naan de iya ka egpekeiling te makaliyas-liyas ne mananap? Hentew naan de iya ka egpakaatu kandin?”</para>
  <para style="p">
    <verse number="5" style="v" />
    <note caller="-" style="x">
      <char style="xo" closed="false">13:5-6: </char>
      <char style="xt" closed="false">Dan 7:8,25; 11:36.</char>
    </note> Intuhutan ka mananap te pegpaambug wey te pegbaley-baley te Manama, wey intuhutan degma sikandin te pegmandu seled te hep-at ne pulu wey daruwa (42) ne bulan. <verse number="6" style="v" />Sikan naa, migpanlalag e ka mananap te pegbaley-baley te Manama, te pegbaley-baley te ngaran din wey te ugpaan din, wey te langun ne nangugpe diye te langit.<note caller="+" style="f"><char style="fr" closed="false">13:6 </char><char style="ft" closed="false">Ka duma ne igpasabut kayi diye te Grigu iyan ka migpanlalag e ka mananap te pegbaley-baley te Manama, te pegbaley-baley te ngaran din wey te ugpaan din ne iyan seeye se nangugpe diye te langit.</char></note> <verse number="7" style="v" /><note caller="-" style="x"><char style="xo" closed="false">13:7: </char><char style="xt" closed="false">Dan 7:21.</char></note> Intuhutan sikandin ne egpakig-ehet te keet-etawan te Manama wey te pegtalu kandan. Imbehayan man-e sikandin te katenged te pegmandu te me etew ne namuun te nalein-lein ne me tribu, me punduk wey me linalahan, wey me nasud. <verse number="8" style="v" /><note caller="-" style="x"><char style="xo" closed="false">13:8: </char><char style="xt" closed="false">Sal 69:28.</char></note> Ne egsimba kandin ka langun ne nangugpe te kalibutan, angin e te seeye se nakasulat se me ngaran diye te Libru te Umul. Te ware pad neyimu ka kalibutan, nakasulat e ka me ngaran dan diye te libru te Nati ne Karniru ne innimatayan.</para>
  <para style="p">
    <verse number="9" style="v" />“Purisu, ke egkeupian ka ne egpakasabut, sumsumana nu ay-ayari ke nekey ka narineg nu!<note caller="+" style="f"><char style="fr" closed="false">13:9 </char><char style="ft" closed="false">Te Grigu: Ka due talinga egpammineg.</char></note> <verse number="10" style="v" /><note caller="-" style="x"><char style="xo" closed="false">13:10: </char><char style="xt" closed="false">Hir 15:2; 43:11.</char></note> Ka minsan hentew ne iyan egkeyingumaan ka egkarakep, egdakepen iya wey ka minsan hentew ne iyan egkeyingumaan ka eggimatayan pinaahi te kampilan, eggimatayan iya pinaahi te kampilan. Purisu, keilangan ne egpakannekal wey eg-antus te me keyirapan ka keet-etawan te Manama.”</para>
  <para style="p">
    <verse number="11" style="v" />Nataman, duen e man-e nakita ku ne lein ne makaliyas-liyas ne mananap ne miglepew puun te tane. Due daruwa ne sungey rin ne egpekeiling te sungey te nati ne karniru, wey hendue te salimbaweng ke eglalag. <verse number="12" style="v" />Inggamit din ka langun ne katenged te an-anayan ne makaliyas-liyas ne mananap diye te tangkaan kayi wey impehes din ka langun ne nangugpe te kalibutan ne egsimba te an-anayan ne mananap ne due bateg te dakel ne pali ne egpakapatey, piru neulian ded. <verse number="13" style="v" />Ne seeye se ikarangeb ne makaliyas-liyas ne mananap, amana ne kein-inuwan ka immangimu rin su nakapeuran sikandin te hapuy diye te tangkaan te me etew. <verse number="14" style="v" />Nalimbungan te ikarangeb ne makaliyas-liyas ne mananap ka nangugpe te kalibutan pinaahi te me kein-inuwan ne intuhut kandin ne eggimuwen diye tangkaan te an-anayan ne makaliyas-liyas ne mananap. Ne insuhu din ka me etew ne eggimu te larawan te an-anayan ne mananap ne napalian te kampilan piru neuyag ded. <verse number="15" style="v" />Intuhutan sikandin ne egpepaheyinaween din ka larawan te an-anayan ne makaliyas-liyas ne mananap su eyew egpakalalag wey egpeyimatey te kene egsimba kandin. <verse number="16" style="v" />Impehes din man-e ka langun ne etew, mabantug wey se kene, meyaman wey se egkaayu-ayu, uripen wey se kene, ne egkulitan diye te kawanan ne belad dan wey ke diye naa te buked dan. <verse number="17" style="v" />Ne ware minsan hentew ne egpakabebeli wey ke egpakabebelegye angin e te seeye se due kulit te ngaran te makaliyas-liyas ne mananap wey ke numiru te ngaran din.</para>
  <para style="p">
    <verse number="18" style="v" />Keilangan te katuenan ka pegsabut kayi. Ne ka due katuenan te pegsabut keilangan ne egnengnengan din ke nekey ka kaluwasan te numiru te makaliyas-liyas ne mananap su palinneu seini te ngaran te etew. Ne ka numiru iyan ka 666.</para>
  <chapter number="14" style="c" />
  <para style="s">Ka Nati ne Karniru wey ka 144,000 ne keet-etawan</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">14:1: </char>
      <char style="xt" closed="false">Isi 9:4; Imp 7:3.</char>
    </note> Nataman, nakita ku ka Nati ne Karniru ne migsasindeg diye te Bubungan te Siyun duma te sabeka ne gatus wey hep-at ne pulu wey hep-at ne libu (144,000) ne keet-etawan ne nasulatan ka me buked te ngaran te Nati ne Karniru wey te Amey rin. <verse number="2" style="v" />Ne nakarineg a te laheng puun te langit ne egpekeiling te lehes te dakel ne sampew, wey iling karahing te dagsang te luhung, wey egpekeiling man-e te dahing te impangelit ne me alpa. <verse number="3" style="v" />Ne nangulahing sikandan te iyam ne ulahingen diye te tangkaan te trunu wey diye te hep-at ne hinimuwan ne eggeheyinawa wey te me igbuyag. Ware lein ne nateu te seeye ne ulahingen angin e te seeye se sabeka ne gatus wey hep-at ne pulu wey hep-at ne libu (144,000) ne me etew ne inlekat puun te kalibutan. <verse number="4" style="v" />Sikandan ka me etew ne ware nekewulid te me malitan wey sikandan ka migsinundul te Nati ne Karniru minsan hendei sikandin eggendiye. Sikandan ka linekat ne me keet-etawan puun diye te kalibutan wey sikandan ka in-uhab diye te Manama wey te Nati ne Karniru. <verse number="5" style="v" /><note caller="-" style="x"><char style="xo" closed="false">14:5: </char><char style="xt" closed="false">Sup 3:13.</char></note> Warad iya sikandan nanguubat wey warad iya igkarew-ey kandan.</para>
  <para style="s">Ka tatelu ne panalihan</para>
  <para style="p">
    <verse number="6" style="v" />Nataman, due nakita ku ne lein ne panalihan ne miglayang diye te aw-awangan ne mig-uyan te Meupiya ne Panugtulen ne kene egkabalbalawan te ware egtamanan. Igwali seeye diye te kalibutan, diye te me etew ne namuun te nalein-lein ne me nasud, me tribu wey me linalahan, wey me punduk. <verse number="7" style="v" />Ne migpanaman-taman sikandin migpanguleyi ne migkahi, “Kaaldeki niyu ka Manama wey dayana niyu sikandin, tenged su miggingume e ka timpu te peggukum din. Ne simbaa niyu ka miggimu te langit wey te tane, te dahat wey te me sebseb te me weyig.”</para>
  <para style="p">
    <verse number="8" style="v" />
    <note caller="-" style="x">
      <char style="xo" closed="false">14:8: </char>
      <char style="xt" closed="false">Isa 21:9; Hir 51:8; Imp 18:2.</char>
    </note> Ne due nakasinundul ne igkarangeb ne panalihan ne migkahi, “Nahuhus e! Nahuhus e ka Mabantug ne Babilunya! Su impeinum din ka langun ne nasud te binu ne iyan ka agkey rin!”</para>
  <para style="p">
    <verse number="9" style="v" />Ne due nakasinundul kandan ne igkatelu ne panalihan wey migpanaman-taman migpanguleyi ne migkahi, “Ka minsan hentew ne egsimba te makaliyas-liyas ne mananap wey te larawan din wey egpakulit diye te buked din wey ke diye naa te belad din, <verse number="10" style="v" /><note caller="-" style="x"><char style="xo" closed="false">14:10: a </char><char style="xt" closed="false">Isa 51:17; </char><char style="xo" closed="false">b </char><char style="xt" closed="false">Hin 19:24; Isi 38:22.</char></note> egpekeinum degma sikandin te telek ne binu te Manama ne in-itis diye te ubab te langet din. Ne egbaybayaran sikandin pinaahi te hapuy wey asupri diye te tangkaan te matulus ne me panalihan wey te tangkaan te Nati ne Karniru. <verse number="11" style="v" /><note caller="-" style="x"><char style="xo" closed="false">14:11: </char><char style="xt" closed="false">Isa 34:10.</char></note> Ne egparibabew te ware egtamanan ka ebel puun te igbayad-bayad kandan. Kene egpekeyimmeley ne egkabaybayaran te aldew wey marusilem seeye se migsimba te makaliyas-liyas ne mananap wey te larawan, wey migpakulit te ngaran te mananap. <verse number="12" style="v" />Purisu ka keet-etawan te Manama ne migtuman te me suhu din wey migsalig ki Hisus, keilangan ne egpabulus ka egpalintutuu.”</para>
  <para style="p">
    <verse number="13" style="v" />Nataman, due narineg ku ne laheng puun te langit ne migkahi, “Isulat nu seini: Puun kuntee, keupianan te seeye se nammatey ne due te Magbebaye!”</para>
  <para style="p">Ne migtabak ka Panisingan te Manama, “Malehet iya. Egpanalanginan sikandan eyew egpekeyimmeley e te me keyirapan, su eglibed diye te kandan ka meupiya ne hinimuwan dan.<note caller="+" style="f"><char style="fr" closed="false">14:13 </char><char style="ft" closed="false">Te Grigu: egsinundul kandan ka hinimuwan dan.</char></note>”</para>
  <para style="s">Ka peggaani te kalibutan</para>
  <para style="p">
    <verse number="14" style="v" />
    <note caller="-" style="x">
      <char style="xo" closed="false">14:14: </char>
      <char style="xt" closed="false">Dan 7:13.</char>
    </note> Nataman, due nakita ku ne maangkag ne gapun ne due migpinnuu ne hendue te anak te etew ne migkukuruna te bulawan wey miggen-gen te mahalang ne galab. <verse number="15" style="v" /><note caller="-" style="x"><char style="xo" closed="false">14:15: </char><char style="xt" closed="false">Huwil 3:13.</char></note> Ne due nakita ku ne lein ne panalihan ne miglihawang te timplu wey migpanaman-tamanan din kuleyii ka migpinpinnuu te gapun te migkahi, “Ay-ayuna nud ka galab nu wey gaani kad su neyinuhan e ka eggaaniyen diye te kalibutan!” <verse number="16" style="v" />Purisu inggalab e te seeye se migpinnuu te gapun ka eggaaniyen, wey nahaaniyan e ka kalibutan.</para>
  <para style="p">
    <verse number="17" style="v" />Nataman, due nakita ku ne lein ne panalihan ne miglihawang te timplu diye te langit wey due degma galab din ne mahalang.</para>
  <para style="p">
    <verse number="18" style="v" />Ne duen e man-e nakita ku ne lein ne panalihan ne migpuun te altar ne iyan impiyalan te hapuy. Migpanaman-tamanan din kuleyii ka due mahalang ne galab ne migkahi, “Ay-ayuna nud ka galab nu wey panlegtasa nud ka me pungpung te me behas te paras diye te kalibutan su neneyinuhan e!” <verse number="19" style="v" />Purisu impanlegtas e te panalihan ka me behas te paras diye te kalibutan wey impangantug din e diye te maluag ne kelesanan te langet te Manama. <verse number="20" style="v" /><note caller="-" style="x"><char style="xo" closed="false">14:20: </char><char style="xt" closed="false">Isa 63:3; Peg 1:15; Imp 19:15.</char></note> Ne ingkeles e ka me behas diye te kelesanan ne diye te lihawangan te siyudad. Ne puun te kelesanan due langesa ne migtulayas ne taman te bakke te kudde ka karalem wey tatelu ne gatus (300) ne kilumitru ka kalayatan.</para>
  <chapter number="15" style="c" />
  <para style="s">Ka me panalihan ne mig-uyan te katammanan ne me salerep</para>
  <para style="p">
    <verse number="1" style="v" />Ne duen e man-e nakita ku ne amana ne kein-inuwan diye te langit. Due pitu ne panalihan ne mig-uyan te pitu ne salerep. Katammanan seini ne me salerep su dutun de egkataman kandan ka langet te Manama.</para>
  <para style="p">
    <verse number="2" style="v" />Ne due nakita ku ne hendue te dahat ne bildu ne amana ne mating-ew ne nasewuhan te hapuy. Ne nakita ku ne diye nanasindeg te ilis dutu ka nenakareeg te makaliyas-liyas ne mananap wey te larawan din wey ware nakuliti te numiru te ngaran din. Nanguyan sikandan te me alpa ne imbehey te Manama <verse number="3" style="v" /><note caller="-" style="x"><char style="xo" closed="false">15:3: </char><char style="xt" closed="false">Iks 15:1.</char></note> wey nangulahing te ulahingen ni Muwisis ne suluhuanen te Manama, wey te ulahingen te Nati ne Karniru ne eggenendue:</para>
  <para style="q1">“Dakel wey kein-inuwan ka me himu nu</para>
  <para style="q2">maresen ne Magbebaye ne Manama!</para>
  <para style="q1">Matareng wey eleg ka me paahi nu</para>
  <para style="q2">Hari te langun ne me nasud!</para>
  <para style="q1">
    <verse number="4" style="v" />
    <note caller="-" style="x">
      <char style="xo" closed="false">15:4: a </char>
      <char style="xt" closed="false">Hir 10:7; </char>
      <char style="xo" closed="false">b </char>
      <char style="xt" closed="false">Sal 86:9.</char>
    </note> Hentew buwa ka kene egkaaldek keykew Magbebaye,</para>
  <para style="q2">wey kene egsaye te ngaran nu?</para>
  <para style="q1">Su sikeykew re ka matulus.</para>
  <para style="q1">Eggendue te keykew ka me etew te langun ne me nasud wey egsimba keykew,</para>
  <para style="q2">tenged su nanengnengan e ka matareng ne me himu nu.”</para>
  <para style="p">
    <verse number="5" style="v" />
    <note caller="-" style="x">
      <char style="xo" closed="false">15:5: </char>
      <char style="xt" closed="false">Iks 38:21.</char>
    </note> Pegkapenga dutu, nakita ku ne nalukatan ka timplu diye te langit ne iyan ka balungbalung te Manama. <verse number="6" style="v" />Ne miglihawang puun te timplu ka pitu ne panalihan ne mig-uyan te pitu ne salerep. Nangukumbale sikandan te maangkag ne hinabel ne masil-ew wey nanlelamben te tabed ne bulawan. <verse number="7" style="v" />Ka sabeka te hep-at ne hinimuwan ne eggeheyinawa, migbehayan din ka me panalihan te pitu ne yahung ne bulawan ne napenu te langet te ware kapatayan ne Manama. <verse number="8" style="v" /><note caller="-" style="x"><char style="xo" closed="false">15:8: </char><char style="xt" closed="false">Iks 40:34; 1Har 8:10-11; 2Kru 5:13-14; Isa 6:4.</char></note> Ne napenu e ka timplu te ebel ne egpuun te katelesen te Manama wey te geem din. Ne ware egpakaseled dutu taman te egkeimpusan e ka pitu ne salerep ne in-uyan te pitu ne panalihan.</para>
  <chapter number="16" style="c" />
  <para style="s">Ka me yahung ne intahuan te langet te Manama</para>
  <para style="p">
    <verse number="1" style="v" />Nataman, due narineg ku ne heemeni ne laheng ne diye egpuun te timplu. Migpakiglalag seini diye te pitu ne panalihan ne migkahi: “Hipanew kew e wey ibusbus niyud diye te kalibutan ka pitu ne yahung ne langet te Manama!”</para>
  <para style="p">
    <verse number="2" style="v" />
    <note caller="-" style="x">
      <char style="xo" closed="false">16:2: </char>
      <char style="xt" closed="false">Iks 9:10.</char>
    </note> Ne mig-ayun e ka an-anayan ne panalihan wey imbusbus din e ka tahu te yahung din diye te kalibutan. Ne dutu, nangehang e te susumpiti ka me etew ne migpakulit te kulit te makaliyas-liyas ne mananap wey migsimba te larawan din.</para>
  <para style="p">
    <verse number="3" style="v" />Ne imbusbus e te ikarangeb ne panalihan ka tahu te yahung din diye te dahat. Ne migbaluy e ka dahat ne langesa iling te langesa te minatey, wey nammatey ka langun ne miggeheyinawa diye te dahat.</para>
  <para style="p">
    <verse number="4" style="v" />
    <note caller="-" style="x">
      <char style="xo" closed="false">16:4: </char>
      <char style="xt" closed="false">Iks 7:17-21; Sal 78:44.</char>
    </note> Ne imbusbus e degma te igkatelu ne panalihan ka tahu te yahung din diye te me weyig wey diye te me sebseb, wey migbaluy e ka me weyig ne langesa. <verse number="5" style="v" />Ne narineg ku ka panalihan ne migbantey te weyig ne migkahi, “Sikeykew se Sabsabeka ne Matulus ne kayid dengan wey minsan kuntee, matareng ka peglegpad nu. <verse number="6" style="v" />Su impalangesa ran ka me keet-etawan nu minsan ka me prupita, sikan naa ka impeinum nu degma sikandan te langesa. Ne sika iya ka eleg kandan!” <verse number="7" style="v" />Ne nakarineg a te laheng ne migpuun diye te altar ne migkahi, “Malehet iya Magbebaye ne Maresen ne Manama, malehet wey matareng ka me legpad nu!”</para>
  <para style="p">
    <verse number="8" style="v" />Ne imbusbus e te igkeep-at ne panalihan ka tahu te yahung din diye te aldew, wey intuhutan ka aldew ne egmeinit te mangune-kune eyew egkatutung ka me etew te keinit din. <verse number="9" style="v" />Ne natutung ka me etew te mangune-kune ne keinit, wey imbaley-baley ran e ka ngaran te Manama ne iyan impuunan te seeye ne me salerep. Ne ware sikandan mig-inniyug te me sale dan wey ware migsaye kandin.</para>
  <para style="p">
    <verse number="10" style="v" />
    <note caller="-" style="x">
      <char style="xo" closed="false">16:10: </char>
      <char style="xt" closed="false">Iks 10:21.</char>
    </note> Ne imbusbus e degma te igkalalimma ne panalihan ka tahu te yahung din diye te trunu te makaliyas-liyas ne mananap. Ne seeye naa, migmarusilem e ka migharian din, wey impangahat e te me etew ka me dile dan tenged te kasakit, <verse number="11" style="v" />wey imbaley-baley ran ka Manama ne diye te langit tenged te kasakit wey te me kehang ne in-antus dan, wey ware sikandan mig-inniyug te maddeet ne hinimuwan dan.</para>
  <para style="p">
    <verse number="12" style="v" />
    <note caller="-" style="x">
      <char style="xo" closed="false">16:12: </char>
      <char style="xt" closed="false">Isa 11:15.</char>
    </note> Ne imbusbus e degma te igkeen-em ne panalihan ka tahu te yahung din diye te dakel ne Weyig ne Iyupratis, wey neetiyan e seeye su intahahe ne egpabayaan te me Hari ne egpuun te igsile. <verse number="13" style="v" />Ne due nakita ku ne tatelu ne busew ne egpekeiling te me bakbak. Ka sabeka ne busew miglihawang puun te be-be te salimbaweng, ka sabeka diye miglihawang te be-be te makaliyas-liyas ne mananap wey ka sabeka diye miglihawang te be-be te kene ne malehet ne prupita. <verse number="14" style="v" />Sikandan ka me busew ne miggimu te me kein-inuwan. Ne nangendiyaan te me busew ka me Hari te intiru ne kalibutan eyew eglibulungen te pegbubunu te Maresen ne Manama te dakel ne aldew rin.</para>
  <para style="p">
    <verse number="15" style="v" />
    <note caller="-" style="x">
      <char style="xo" closed="false">16:15: </char>
      <char style="xt" closed="false">Mat 24:43-44; Luk 12:39-40; Imp 3:3.</char>
    </note> Ne migkahi ka Magbebaye, “Pammineg kew! Ka pegginguma ku egpekeiling te takawen ne egtigkew egginguma. Ne keupianan te seeye se kene eglipereng wey migsaluub layun te kumbale din eyew kene sikandin egpekeyipanew ne ware kukumbaleen wey kene egkeyilawan diye te tangkaan te me etew!”</para>
  <para style="p">
    <verse number="16" style="v" />
    <note caller="-" style="x">
      <char style="xo" closed="false">16:16: </char>
      <char style="xt" closed="false">2Har 23:29; Sak 12:11.</char>
    </note> Ne inlibulung te me busew ka me Hari diye te inged ne egngaranan te Armagidun te Hibruwanen ne linalahan.</para>
  <para style="p">
    <verse number="17" style="v" />Ne imbusbus e te igkapitu ne panalihan ka tahu te yahung din diye te aw-awangan, wey due meemen ne laheng ne migpuun te trunu ne diye te timplu ne miggenendue, “Napenge e!” <verse number="18" style="v" /><note caller="-" style="x"><char style="xo" closed="false">16:18: </char><char style="xt" closed="false">Imp 8:5; 11:13,19.</char></note> Ne miggeteb ka kilat wey due migderaheneg, wey migdagsang ka luhung wey miglilinug e te nenekali ne ware pad egkeilingan puun te duen e etew kayi te ampew te tane tenged su amana iya ne manekal ka seeye ne linug. <verse number="19" style="v" /><note caller="-" style="x"><char style="xo" closed="false">16:19: </char><char style="xt" closed="false">Isa 51:17.</char></note> Ne puun due, nabaad te tatelu ka egkahuhud ne siyudad ne mabantug, wey nagguhus ka me siyudad te langun ne inged. Ne ware nalingawi te Manama ka mareet ne hinimuwan te me etew diye te Mabantug ne Babilunya, wey egpeinumen din sikandan te binu ne iyan ka mangune-kune ne langet din. <verse number="20" style="v" /><note caller="-" style="x"><char style="xo" closed="false">16:20: </char><char style="xt" closed="false">Imp 6:14.</char></note> Ne naawe ka langun ne me pulu wey warad bubungan ne egkakita. <verse number="21" style="v" /><note caller="-" style="x"><char style="xo" closed="false">16:21: </char><char style="xt" closed="false">Iks 9:23; Imp 11:19.</char></note> Ne mig-uran te derakel ne apiyew ne me lalimma ne pulu (50) ne kilu ka kabehat te tagse sabeka. Neuluhan ka me etew wey imbaley-baley ran ka Manama tenged te apiyew su amana iya ne makaalat-halat ka seeye ne salerep.</para>
  <chapter number="17" style="c" />
  <para style="s">Ka egkahuhud ne malitan ne egpamelegye te lawa</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">17:1: </char>
      <char style="xt" closed="false">Hir 51:13.</char>
    </note> Nataman, migparani keddiey ka sabeka te pitu ne panalihan ne nanguyan te yahung wey migkahi, “Hendini ka su igpapitew ku keykew ka peglegpad te egkahuhud ne malitan ne egpamelegye te lawa rin ne migpinnuu diye lenged te masulug ne me weyig. <verse number="2" style="v" /><note caller="-" style="x"><char style="xo" closed="false">17:2: </char><char style="xt" closed="false">Isa 23:17; Hir 51:7.</char></note> Nekeyilabet kandin ka me Hari wey nenewubug ka langun ne etew te kalibutan tenged te peg-inum dan te binu ne iyan ka agkey rin.”</para>
  <para style="p">
    <verse number="3" style="v" />
    <note caller="-" style="x">
      <char style="xo" closed="false">17:3: </char>
      <char style="xt" closed="false">Imp 13:1.</char>
    </note> Nataman, in-umaan ad te Panisingan te Manama wey in-uyan ad te panalihan diye te mammara ne inged ne kene egkeugpaan. Ne due nakita ku diye ne malitan ne mig-untud te malalab-lalab ne mananap ne makaliyas-liyas ne pitu se ulu wey sapulu se sungey, wey neempet nasulati te me ngaran ne egpakabaley-baley te Manama. <verse number="4" style="v" /><note caller="-" style="x"><char style="xo" closed="false">17:4: </char><char style="xt" closed="false">Hir 51:7.</char></note> Ne migsaluub ka malitan te kumbale ne ubi se batek wey te malalab-lalab, wey indayan-dayanan ka lawa rin te bulawan, mahal ne me batu wey me pirlas. Ne miggen-gen sikandin te bulawan ne ubab ne napenu te malindit ne himu rin wey malindit ne agkey rin. <verse number="5" style="v" />Nakasulat diye te buked din ka ngaran ne maralem se kaluwasan: “Mabantug ne Babilunya, iney te langun ne malitan ne egpamelegye te lawa, wey puunan te langun ne malindit ne me himu te kalibutan.” <verse number="6" style="v" />Ne nakita ku ne newubug ka malitan te langesa te keet-etawan te Manama ne impangimatayan tenged te pegpalintutuu ran ki Hisus.</para>
  <para style="p">Amana a ne neinu-inu te pegkakita ku kandin. <verse number="7" style="v" />Piru migkahiyan a te panalihan, “Mania te neinu-inu ka? Egnangenan ku sikeykew ke nekey-a ka maralem ne kaluwasan meyitenged te malitan wey te in-unturan din ne makaliyas-liyas ne mananap ne pitu se ulu wey sapulu se sungey. <verse number="8" style="v" /><note caller="-" style="x"><char style="xo" closed="false">17:8: a </char><char style="xt" closed="false">Dan 7:7; Imp 11:7; </char><char style="xo" closed="false">b </char><char style="xt" closed="false">Sal 69:28.</char></note> Ka makaliyas-liyas ne mananap ne nakita nu, manekal pad dengan piru migpatey e kuntee. Ne mahaan e sikandin eglihawang puun te bitu ne ware tamanan eyew egdereetan en iya. Ka langun ne etew ne ware nakasulat se me ngaran diye te Libru te Umul bunsud pad te peggimu te kalibutan, egkeinu-inu ke egkakita ran e ka makaliyas-liyas ne mananap ne manekal pad dengan wey migpatey e kuntee, piru eglibed ded man-e.</para>
  <para style="p">
    <verse number="9" style="v" />“Keilangan te katuenan ka pegsabut kayi. Ka pitu ne ulu iyan sika ka pitu ne bubungan ne migpinnuuwan te malitan, wey migpasabut degma seeye te pitu ne Hari. <verse number="10" style="v" />Ne nammatey e ka lalimma ne Hari wey iyan mighari kuntee ka igkeen-em, wey ware pad migginguma ka igkapitu. Ne emun ke eggingume e sikandin, keilangan ne kene de sikandin egkaluhey. <verse number="11" style="v" />Ka makaliyas-liyas ne mananap ne manekal dengan piru migpatey e kuntee, iyan ka igkawalu ne Hari ne sabeka red te seeye se pitu ne Hari. Ne egdereetan ded iya degma sikandin.<note caller="+" style="f"><char style="fr" closed="false">17:11 </char><char style="ft" closed="false">Ka sabeka te pitu ne Hari kararuwa eghari.</char></note></para>
  <para style="p">
    <verse number="12" style="v" />
    <note caller="-" style="x">
      <char style="xo" closed="false">17:12: </char>
      <char style="xt" closed="false">Dan 7:24.</char>
    </note> “Ka nakita nu ne sapulu ne sungey, iyan seeye ka sapulu ne Hari ne ware pad migbunsud mighari. Piru egbehayan sikandan te katenged te peghari te senge uras de duma te makaliyas-liyas ne mananap. <verse number="13" style="v" />Nasabeka ka suman-suman te sapulu ne Hari ne igbehey ran ka geem wey katenged dan diye te makaliyas-liyas ne mananap. <verse number="14" style="v" />Egkataman, egpakigbunu sikandan te Nati ne Karniru, piru egpanalu ka Nati ne Karniru tenged su Ahalen sikandin te langun ne me ahalen wey Hari te langun ne me Hari. Ne iyan din duma ka me matinumanen ne mig-ikul kandin ne in-alam wey in-umew te Manama.”</para>
  <para style="p">
    <verse number="15" style="v" />Ne migkahiyan ad man-e te panalihan, “Ka masulug ne weyig ne nakita nu ne lenged te impinnuuwan te malitan ne egpamelegye te lawa rin, iyan ka me etew puun te nalein-lein ne nasud wey linalahan. <verse number="16" style="v" />Ka sapulu ne sungey wey ka makaliyas-liyas ne mananap ne nakita nu, egdumutan dan ka malitan ne egpamelegye te lawa rin. Eg-ahawen dan ka langun ne diye te kandin, wey egluungan dan sikandin. Egkeenen dan ka sapu din wey egtutungen dan ka same. <verse number="17" style="v" />Igpeula-ula ran seini diye te kandin su insabeka te Manama ka suman-suman dan te peggimu te igkeupii rin. Ne puun due, igbehey ran ka katenged dan te peghari diye te makaliyas-liyas ne mananap taman te egkatuman e ka inlalag te Manama.</para>
  <para style="p">
    <verse number="18" style="v" />“Ne ka malitan ne nakita nu, iyan sika ka egkahuhud ne siyudad ne egmandu te me Hari te intiru ne kalibutan.”</para>
  <chapter number="18" style="c" />
  <para style="s">Ka pegkahuhus te Babilunya</para>
  <para style="p">
    <verse number="1" style="v" />Te pegkapenga dutu, duen e man-e panalihan ne nakita ku ne miglene puun te langit. Dakel ka katenged din, wey nalayahan ka intiru ne kalibutan te katelesan din. <verse number="2" style="v" /><note caller="-" style="x"><char style="xo" closed="false">18:2: a </char><char style="xt" closed="false">Isa 21:9; Hir 51:8; Imp 14:8; </char><char style="xo" closed="false">b </char><char style="xt" closed="false">Isa 13:21; Hir 50:39.</char></note> Ne migpanaman-taman sikandin migpanguleyi ne migkahi: “Nahuhus e! Nahuhus en iya ka Mabantug ne Babilunya! Ne nangugpaan e kuntee seini te busew wey mallindit ne panisingan, wey langun ne klasi te manuk-manuk ne in-isip ne malindit wey kene egkakeen. <verse number="3" style="v" /><note caller="-" style="x"><char style="xo" closed="false">18:3: </char><char style="xt" closed="false">Isa 23:17; Hir 51:7.</char></note> Neyitabu seini su nekeinum ka langun ne nasud te binu ne iyan ka agkey rin, wey nekeyilabet kandin ka langun ne me Hari wey naddatu ka me nigusyanti te kalibutan pinaahi te pegkaalamlamen din te karatuan.”</para>
  <para style="p">
    <verse number="4" style="v" />
    <note caller="-" style="x">
      <char style="xo" closed="false">18:4: </char>
      <char style="xt" closed="false">Isa 48:20; Hir 50:8; 51:6,45.</char>
    </note> Nataman, duen e man-e narineg ku ne laheng puun te langit ne migkahi,</para>
  <para style="q1">“Sikaniyu se me keet-etawan ku, awe kew rue</para>
  <para style="q2">eyew kene kew egpekeikul te me sale din,</para>
  <para style="q2">wey eyew kene kew egsalerep duma kandin!</para>
  <para style="q1">
    <verse number="5" style="v" />
    <note caller="-" style="x">
      <char style="xo" closed="false">18:5: </char>
      <char style="xt" closed="false">Hin 18:20-21; Hir 51:9.</char>
    </note> Su nekeume e diye te langit ka nenekeg-untud-untud ne sale din,</para>
  <para style="q2">wey ware nalingawi te Manama ka maddeet ne hinimuwan din.</para>
  <para style="q1">
    <verse number="6" style="v" />
    <note caller="-" style="x">
      <char style="xo" closed="false">18:6: </char>
      <char style="xt" closed="false">Sal 137:8; Hir 50:29.</char>
    </note> Eggimuwen diye te kandin ka innimu rin diye te duma,</para>
  <para style="q2">wey egsulian iya sikandin te mareet ne hinimuwan din.</para>
  <para style="q1">Eggipenuen te binu ka ubab din</para>
  <para style="q2">wey iling ded kapeit te binu ne insendad din te duma.<note caller="+" style="f"><char style="fr" closed="false">18:6 </char><char style="ft" closed="false">Te Grigu: eglupien ka kapeit te binu ne insendad din.</char></note></para>
  <para style="q1">
    <verse number="7" style="v" />
    <note caller="-" style="x">
      <char style="xo" closed="false">18:7-8: </char>
      <char style="xt" closed="false">Isa 47:7-9.</char>
    </note> Ke amana rin dayana ka pegkeetew rin wey subla ne halamlamen te karatuan,</para>
  <para style="q1">iling naan ded degma due karakel ka legpad kandin wey ka peglungku din.</para>
  <para style="q2">Su migpaambug sikandin ne migkahi:</para>
  <para style="q1">‘Iling a te rayna ne migpinnuu te trunu!</para>
  <para style="q1">Kena a ne balu,</para>
  <para style="q2">wey kena ad iya eglungku!’</para>
  <para style="q1">
    <verse number="8" style="v" />Sikan naa ka egkabaybayaran sikandin te me salerep ne egginguma.</para>
  <para style="q1">Te sabeka ne aldew, eglagpu egginguma diye te kandin ka kamatayen, peglungku wey gutas wey egtutungen sikandin.</para>
  <para style="q1">Su maresen ka Magbebaye ne Manama ne iyan eglegpad kandin.”</para>
  <para style="p">
    <verse number="9" style="v" />
    <note caller="-" style="x">
      <char style="xo" closed="false">18:9-10: </char>
      <char style="xt" closed="false">Isi 26:16-17.</char>
    </note> Ne egmaninehew wey egmandalawit ka me Hari te kalibutan ke egkakita ran ka ebel te pegtutung kandin. Sikandan ka nenekeyilabet te malitan wey naalamlam te karatuan din. <verse number="10" style="v" />Ne egkaalatan sikandan te eg-antusen din, sikan naa ka diye de sikandan egmanasindeg te madmariyu ne egkahi, “Mekeyid-u-hid-u naan de iya! Mekeyid-u-hid-u naan de iya ka egkahuhud ne siyudad ne Babilunya! Inlegparan sikandin te senge uras de!”</para>
  <para style="p">
    <verse number="11" style="v" />
    <note caller="-" style="x">
      <char style="xo" closed="false">18:11: </char>
      <char style="xt" closed="false">Isi 27:31,36.</char>
    </note> Ne egmaninehew wey egmanlungku ka me nigusyanti te kalibutan tenged kandin, su warad e egbebeli te me belegye dan <verse number="12" style="v" /><note caller="-" style="x"><char style="xo" closed="false">18:12-13: </char><char style="xt" closed="false">Isi 27:12-13,22.</char></note> ne bulawan, pelata, mahal ne me batu, wey me pirlas. Warad egbebeli te me hinabel ne mahal, ubi se batek, mewumel-wumel, wey malalab-lalab. Ne iling ded ka langun ne klasi te meemut ne me kayu, wey langun ne kapandayan ligkat te panayew te ilipanti, wey mahal ne me kayu wey me burunsi, putew wey mateles ne pahang. <verse number="13" style="v" />Warad egbebeli te me sinamun wey me leggu, insinsu wey mira, mahal ne insinsu<note caller="+" style="f"><char style="fr" closed="false">18:13 </char><char style="ft" closed="false">Te Grigu: prankinsinsu.</char></note> wey binu, mentika wey harina wey trigu, me baka wey me karniru, me kudde wey me karwahi, wey minsan me etew ne me uripen. <verse number="14" style="v" />Migkahiyan te me nigusyanti ka siyudad, “Naawe e ka langun ne igkeup-upii nu ne egkaangken, wey nallaag e ka langun ne karatuan wey mateles ne kasangkapan nu, ne kene nud en iya egkakita pad sika langun!” <verse number="15" style="v" /><note caller="-" style="x"><char style="xo" closed="false">18:15: </char><char style="xt" closed="false">Isi 27:31,36.</char></note> Ka me nigusyanti ne nenaddatu tenged te pegtitinda wey pegpammitew ran te egkaseleppian te seeye ne siyudad, egkaalatan te eg-antusen din. Sikan naa ka diye de sikandan egmanasindeg te madmariyu ka egmaninehew wey egmandalawit <verse number="16" style="v" />ne egkahi, “Mekeyid-u-hid-u naan de iya! Mekeyid-u-hid-u naan de iya ka egkahuhud ne siyudad! Layun dengan sikandin migsaluub te meupiya ne me manggad ne ubi se batek wey malalab-lalab, wey in-empet din dayan-dayani te me bulawan wey me mateles ne batu wey me pirlas ka lawa rin! <verse number="17" style="v" /><note caller="-" style="x"><char style="xo" closed="false">18:17: </char><char style="xt" closed="false">Isa 23:14; Isi 27:26-30.</char></note> Piru nareetan ka dakel ne karatuan din te senge uras de!”</para>
  <para style="p">Ne egmanasindeg diye te mariyu ka langun ne me kepitan te me barku wey ka me trabahanti ran, wey ka langun ne nanguntud dutu, wey ka langun ne diye te dahat se keuyahan. <verse number="18" style="v" /><note caller="-" style="x"><char style="xo" closed="false">18:18: </char><char style="xt" closed="false">Isi 27:32.</char></note> Egmanguleyi sikandan te pegkakita ran te ebel te nasilaban ne siyudad ne eggenendue: “Warad iya egpekeiling te sika ne siyudad ne egkahuhud.” <verse number="19" style="v" /><note caller="-" style="x"><char style="xo" closed="false">18:19: </char><char style="xt" closed="false">Isi 27:30-34.</char></note> Egbukbukan dan te me alinepung ka me ulu ran te sasangan ne egmandalawit wey egmanguleyi ne egkahi, “Mekeyid-u-hid-u naan de iya! Mekeyid-u-hid-u naan de iya ka egkahuhud ne siyudad! Sikandin ka migpuunan ne nenaratu ka langun ne due me unturanan diye te dahat tenged te karatuan din. Piru nareetan sikandin te senge uras de!”</para>
  <para style="p">
    <verse number="20" style="v" />
    <note caller="-" style="x">
      <char style="xo" closed="false">18:20: </char>
      <char style="xt" closed="false">Diy 32:43; Hir 51:48.</char>
    </note> “Gale-gale kew ka nangugpe te langit tenged te insahapan din. Gale-gale kew degma me apustulis, me prupita wey me keet-etawan te Manama su inlegparan e sikandin te Manama tenged te immangimu rin kaniyu!”</para>
  <para style="p">
    <verse number="21" style="v" />
    <note caller="-" style="x">
      <char style="xo" closed="false">18:21: a </char>
      <char style="xt" closed="false">Hir 51:63-64; </char>
      <char style="xo" closed="false">b </char>
      <char style="xt" closed="false">Isi 26:21.</char>
    </note> Nataman, impurut te maresen ne panalihan ka bubuyahen ne batu ne egpekeiling te galingan ne batu wey indegpak din diye te dahat wey migkahi, “Iling kayi kasumpit ka pegkahuhus te Babilunya, wey kenad e sikandin egkakita pad. <verse number="22" style="v" /><note caller="-" style="x"><char style="xo" closed="false">18:22: </char><char style="xt" closed="false">Isi 26:13; Isa 24:8.</char></note><note caller="-" style="x"><char style="xo" closed="false">18:22-23: </char><char style="xt" closed="false">Hir 7:34; 25:10.</char></note> Kenad egkarineg pad due te sika ne siyudad ka laheng te me alpa wey te mangngulahing wey te mangateu ne egmamulendag wey egmanutrumpita. Ne warad e man-e egkakita ne me talaggimu te minsan nekey ne kapandayan, wey warad e egkarineg ne dahing te galingan. <verse number="23" style="v" />Ne warad e sulu ne eglayag pad due te kandin, wey warad laheng te egpangasawa wey te egpangasaween ne egkarineg. Sika ka legpad kandin su iyan mabantug te kalibutan ka me nigusyanti rin wey inlimbungan din ka me nasud pinaahi te salamangka!”</para>
  <para style="p">
    <verse number="24" style="v" />
    <note caller="-" style="x">
      <char style="xo" closed="false">18:24: </char>
      <char style="xt" closed="false">Hir 51:49.</char>
    </note> Ne inlegparan te Manama ka egkahuhud ne siyudad tenged su diye egkakita ka me langesa te me prupita wey te keet-etawan te Manama, wey ka langun ne impangimatayan kayi te kalibutan.</para>
  <chapter number="19" style="c" />
  <para style="p">
    <verse number="1" style="v" />Te pegkapenga kayi, due narineg ku ne hendue te susuluhi ne etew ne migpanaman-taman migmanguleyi diye te langit ne migkahi, “Egdayanen ta ka Manama ne mabantug wey maresen ne iyan migluwas kanta, <verse number="2" style="v" /><note caller="-" style="x"><char style="xo" closed="false">19:2: </char><char style="xt" closed="false">Diy 32:43; 2Har 9:7.</char></note> tenged su malehet wey matareng ka peggukum din. Inlegparan din ka egkahuhud ne malitan ne egpamelegye te lawa rin ne iyan nakarereet te kalibutan pinaahi te agkey rin. Insulian sikandin te Manama te pegpangimatey rin te me suluhuanen din.” <verse number="3" style="v" /><note caller="-" style="x"><char style="xo" closed="false">19:3: </char><char style="xt" closed="false">Isa 34:10.</char></note> Ne migpanguleyi sikandan mig-abey ne miggenendue, “Egdayanen ta ka Manama! Egparibabew te ware egtamanan ka ebel te insilaban ne siyudad!” <verse number="4" style="v" />Ne mig-usengul wey migsimba diye te Manama ne migpinnuu te trunu ka daruwa ne pulu wey hep-at (24) ne igbuyag wey ka hep-at ne hinimuwan ne eggeheyinawa ne migkahi, “Malehet iya! Egdayanen ta ka Manama!”</para>
  <para style="s">Ka sahakeen te kasal te Nati ne Karniru</para>
  <para style="p">
    <verse number="5" style="v" />
    <note caller="-" style="x">
      <char style="xo" closed="false">19:5: </char>
      <char style="xt" closed="false">Sal 115:13.</char>
    </note> Ne due laheng ne migpuun te trunu ne migkahi, “Sikaniyu langun se me suluhuanen din ne migtahud kandin, mabantug ma wey se kene, dayana niyu ka kanta ne Manama!” <verse number="6" style="v" /><note caller="-" style="x"><char style="xo" closed="false">19:6: a </char><char style="xt" closed="false">Isi 1:24; </char><char style="xo" closed="false">b </char><char style="xt" closed="false">Sal 93:1; 97:1; 99:1.</char></note> Nataman, nakarineg ad e man-e te laheng ne egpekeiling te guhulubi ne me etew wey egpekeiling man-e te lehes te dakel ne sampew, wey egpekeiling te dahing te kekesehi ne dagsang te luhung. Ne migkahi, “Egdayanen ta ka Manama, su mighari e sikandin se Maresen ne Magbebaye ta! <verse number="7" style="v" />Eggale-gale ki amana wey egdayanen ta ka katelesan din su miggingume e ka timpu te kasal te Nati ne Karniru. Ne nakapangandam e ka eg-asaween din, <verse number="8" style="v" />wey impasaluuban e sikandin te meupiya ne hinabel ne masil-ew wey malinis.” Ne iyan igpasabut kayi ka meupiya ne hinimuwan te keet-etawan te Manama.</para>
  <para style="p">
    <verse number="9" style="v" />
    <note caller="-" style="x">
      <char style="xo" closed="false">19:9: </char>
      <char style="xt" closed="false">Mat 22:2-3.</char>
    </note> Ne migkahiyan a te panalihan, “Isulat nu seini: Keupianan te seeye se inninggat te sahakeen te kasal te Nati ne Karniru!” Ne migkahiyan e pad man-e nikandin, “Malehet iya seini ne lalag te Manama.”</para>
  <para style="p">
    <verse number="10" style="v" />Ne mig-usengul ad diye te tangkaan din eyew te pegsimba kandin piru migkahiyan a nikandin, “Kene nu himuwa sika! Iyan nu simbaa ka Manama, su suluhuanen e re degma iling keykew wey te me suled nu ne migtuman te pegpanulu ne impanengneng ni Hisus.”</para>
  <para style="p">Su ka pegpanulu ne impanengneng ni Hisus, sikan ded iya degma ka impataha te me prupita.</para>
  <para style="s">Ka migpangudde te maangkag ne kudde</para>
  <para style="p">
    <verse number="11" style="v" />
    <note caller="-" style="x">
      <char style="xo" closed="false">19:11: a </char>
      <char style="xt" closed="false">Isi 1:1; </char>
      <char style="xo" closed="false">b </char>
      <char style="xt" closed="false">Sal 96:3; Isa 11:4.</char>
    </note> Nataman, nakita ku ne nalukatan ka langit, wey due maangkag ne kudde ne impanguddaan te egngaranan ki Matinumanen wey Malehet. Matareng ka peggukum wey ka pegpakig-ehet din te me kuntere din. <verse number="12" style="v" /><note caller="-" style="x"><char style="xo" closed="false">19:12: </char><char style="xt" closed="false">Dan 10:6.</char></note> Egpekeiling te hapuy ne egkalegleg ka mata rin wey masulug ka kuruna rin. Ne due ngaran ne nakasulat diye te kandin ne ware minsan sabeka ne nakanengneng dutu angin e kandin. <verse number="13" style="v" />Migsaluub sikandin te kumbale ne in-eled te langesa, wey migngaranan sikandin, “Ka Lalag te Manama.” <verse number="14" style="v" />Migsinundul kandin ka me sundalu diye te langit ne nangudde te me maangkag wey nangukumbale sikandan te hinabel ne maangkag wey malinis. <verse number="15" style="v" /><note caller="-" style="x"><char style="xo" closed="false">19:15: a </char><char style="xt" closed="false">Sal 2:9; </char><char style="xo" closed="false">b </char><char style="xt" closed="false">Isa 63:3; Huwil 3:13; Imp 14:20.</char></note> Ne due miglihawang ne mahalang ne kampilan diye te be-be din eyew igdereet te me nasud. Egmanduan din sikandan te ware keyid-u,<note caller="+" style="f"><char style="fr" closed="false">19:15 </char><char style="ft" closed="false">Te Grigu: egbantayan din sikandan pinaahi te baras ne putew.</char></note> wey igpakita rin ka langet te Maresen ne Manama iling te egkelesen ne behas te paras diye te kelesanan. <verse number="16" style="v" />Ne due ngaran ne nakasulat diye te kumbale din wey diye te bubun din ne eggenendue: “Hari te langun ne me Hari wey Ahalen te langun ne me ahalen.”</para>
  <para style="p">
    <verse number="17" style="v" />
    <note caller="-" style="x">
      <char style="xo" closed="false">19:17-18: </char>
      <char style="xt" closed="false">Isi 39:17-20.</char>
    </note> Nataman, due nakita ku ne panalihan ne migsasindeg diye te aldew. Impanaman-tamanan din kuleyii ka langun ne me manuk-manuk ne nanlayang diye te aw-awangan ne migkahi: “Hendini kew eyew egkalibulung kew te dakel ne sahakeen te Manama, <verse number="18" style="v" />su eyew egpakakeen kew te sapu te me Hari wey te pangulu te me sundalu wey te me sakup dan<note caller="+" style="f"><char style="fr" closed="false">19:18 </char><char style="ft" closed="false">Te Grigu: manekal ne me etew.</char></note>, wey te sapu te me kudde wey te migmangudde kayi, wey te sapu te langun ne etew, uripen ma wey se kene, mabantug ma wey se kene!”</para>
  <para style="p">
    <verse number="19" style="v" />Nataman, nakita ku ka makaliyas-liyas ne mananap wey ka me Hari te kalibutan ne miglibulung duma te me sundalu ran eyew egpakig-ehet te migpangudde wey te me sundalu rin. <verse number="20" style="v" /><note caller="-" style="x"><char style="xo" closed="false">19:20: </char><char style="xt" closed="false">Imp 13:1-18.</char></note> Ne narakep ka makaliyas-liyas ne mananap wey ka kene ne malehet ne prupita ne miggimu te me kein-inuwan para te makaliyas-liyas ne mananap. Ne pinaahi te sika ne me kein-inuwan, nalimbungan din ka me etew ne nakulitan te kulit te makaliyas-liyas ne mananap wey migsimba te larawan din. Indegpak sikandan se daruwa ne mannekal pad diye te linew ne hapuy ne egkanlabkanlab te asupri. <verse number="21" style="v" />Ne impangimatayan ka langun ne me sundalu ran pinaahi te kampilan ne eglihawang puun te be-be te migpangudde; ne nenabbulung-bulung ka me manuk-manuk ne nangeen te me sapu dan.</para>
  <chapter number="20" style="c" />
  <para style="s">Ka 1,000 ne leg-un</para>
  <para style="p">
    <verse number="1" style="v" />Ne due nakita ku ne sabeka ne panalihan ne miglene puun te langit ne mig-uyan te yabi te bitu ne ware tamanan wey te bubuyahen ne keddina. <verse number="2" style="v" /><note caller="-" style="x"><char style="xo" closed="false">20:2: </char><char style="xt" closed="false">Hin 3:1.</char></note> Ne indakep e te panalihan ka salimbaweng ne iyan ka tapey ne uled ne ahalen te me busew wey ke si Meibulan naa, wey imbaku din e seled te sabeka ne libu (1,000) ne leg-un. <verse number="3" style="v" />Ne in-ulug e te panalihan ka salimbaweng diye te bitu ne ware tamanan, ne inlekeban wey intuusan din e ka bitu eyew kenad e egpakapanlimbung te me nasud taman te eglihad e ka sabeka ne libu (1,000) ne leg-un. Pegkapenga due, keilangan ne eglekaan sikandin te kene de egkaluhey.</para>
  <para style="p">
    <verse number="4" style="v" />
    <note caller="-" style="x">
      <char style="xo" closed="false">20:4: </char>
      <char style="xt" closed="false">Dan 7:9,22.</char>
    </note> Nataman, due nakita ku ne me trunu wey ka naminnuu dutu imbehayan te katenged te peggukum. Ne nakita ku degma ka me gimukud te seeye se impanempuhan te ulu tenged te pegpamalehet dan te impanengneng ni Hisus wey tenged te lalag te Manama. Ware sikandan migsimba te makaliyas-liyas ne mananap wey te larawan din, wey ware dan pakuliti ka me buked wey me belad dan te kulit din. Neneuyag sikandan wey mighari duma ki Kristu te sabeka ne libu (1,000) ne leg-un. <verse number="5" style="v" />Sika ka an-anayan ne pegkeuyag. Ware neuyag ka duma ne me minatey te ware pad miglihad ka sabeka ne libu (1,000) ne leg-un. <verse number="6" style="v" />Ka pegkalagkes te minsan hentew te an-anayan ne pegkeuyag, egpanalanginan sikandin wey matulus. Kenad e sikandan egpakaneem-neem te ikarangeb ne kamatayen, ke kene, egkeyimu sikandan ne me talagpanubad te Manama wey ni Kristu, wey eghari sikandan duma ki Kristu te sabeka ne libu (1,000) ne leg-un.</para>
  <para style="s">Ka pegkatalu ni Meibulan</para>
  <para style="p">
    <verse number="7" style="v" />Ke eglihad e ka sabeka ne libu (1,000) ne leg-un, eglekaan e si Meibulan puun te imprisuwan kandin. <verse number="8" style="v" /><note caller="-" style="x"><char style="xo" closed="false">20:8: a </char><char style="xt" closed="false">Isi 7:2; </char><char style="xo" closed="false">b </char><char style="xt" closed="false">Isi 38:2,9,15.</char></note> Ne eglihawang sikandin eyew eglimbungan ka me nasud<note caller="+" style="f"><char style="fr" closed="false">20:8 </char><char style="ft" closed="false">Te Grigu: hep-at ne pikungan.</char></note> te intiru ne kalibutan ne mig-immuan te Gug wey Magug. Eglibulungen din ka me etew eyew te pegbubunu, wey egpekeiling sikandan kasulug te pantad diye te ilis te dahat. <verse number="9" style="v" />Ne miggulanap sikandan te intiru ne kalibutan wey inlingkusan dan ka kampu te me keet-etawan te Manama wey ka inggeyinawaan din ne siyudad. Piru due hapuy ne miglene puun te langit ne miggule kandan. <verse number="10" style="v" />Ne indegpak ka ahalen te me busew ne miglimbung kandan diye te linew ne hapuy wey te egkanlabkanlab ne asupri ne migdegpakan ded degma te mananap wey te kene ne malehet ne prupita. Ne egbaybayaran sikandan diye, aldew wey marusilem te ware egtamanan.</para>
  <para style="s">Ka katammanan ne peggukum</para>
  <para style="p">
    <verse number="11" style="v" />
    <note caller="-" style="x">
      <char style="xo" closed="false">20:11-12: </char>
      <char style="xt" closed="false">Dan 7:9-10.</char>
    </note> Nataman, due nakita ku ne bubuyahen ne trunu ne maangkag wey due migpinnuu dutu. Naawe ka tane wey ka langit puun te tangkaan din wey kenad e egkakita pad. <verse number="12" style="v" />Ne nakita ku ka me minatey ne mabantug wey se kene, ne nanasindeg diye te tangkaan te trunu. Ne imbelat ka me libru wey duen pad man-e libru ne imbelat ne iyan ka Libru te Umul. Miggukuman ka me minatey sumale te hinimuwan dan ne nakasulat diye te me libru. <verse number="13" style="v" />Ne due me gimukud ne nanlepew puun te dahat, puun te Kamatayen wey te inged te me gimukud ne egngaranan te Hadis, wey inggukuman sikandan langun te Manama sumale te hinimuwan dan. <verse number="14" style="v" />Nataman, indegpak e ka Kamatayen wey ka Hadis diye te linew ne hapuy ne iyan ka igkarangeb ne kamatayen. <verse number="15" style="v" />Ne ka minsan hentew ne ware nakasulat se ngaran diye te Libru te Umul, indegpak diye te linew ne hapuy.</para>
  <chapter number="21" style="c" />
  <para style="s">Ka iyam ne langit wey ka iyam ne tane</para>
  <para style="p">
    <verse number="1" style="v" />
    <note caller="-" style="x">
      <char style="xo" closed="false">21:1: </char>
      <char style="xt" closed="false">Isa 65:17; 66:22; 2Pid 3:13.</char>
    </note> Nataman, nakita ku ka iyam ne langit wey ka iyam ne tane, su ka an-anayan ne langit wey tane naawe e, wey warad e degma ka dahat. <verse number="2" style="v" /><note caller="-" style="x"><char style="xo" closed="false">21:2: a </char><char style="xt" closed="false">Isa 52:1; </char><char style="xo" closed="false">b </char><char style="xt" closed="false">Imp 3:12; </char><char style="xo" closed="false">c </char><char style="xt" closed="false">Isa 61:10.</char></note> Ne nakita ku ka Matulus ne Siyudad ne iyan ka iyam ne Hirusalim ne natuntun puun te Manama ne diye te langit. Naandam e seeye iling te egpangasaween ne neyimmimasaran e eyew te pegtemu te eg-asawa kandin. <verse number="3" style="v" /><note caller="-" style="x"><char style="xo" closed="false">21:3: </char><char style="xt" closed="false">Isi 37:27; Lib 26:11-12.</char></note> Ne due heemeni ne laheng ne narineg ku puun te trunu ne miggenendue: “Pammineg kew! Diyad te me etew ka ugpaan te Manama, wey eglemung e sikandin kandan. Ne keet-etawan din e sikandan wey egdumaan din sikandan, wey Manama ran e sikandin. <verse number="4" style="v" /><note caller="-" style="x"><char style="xo" closed="false">21:4: a </char><char style="xt" closed="false">Isa 25:8; </char><char style="xo" closed="false">b </char><char style="xt" closed="false">Isa 35:10; 65:19.</char></note> Egpunasen din ka me luwe dan. Ne warad egpatey, warad eglungku, warad egsinehew, wey warad egkasakitan tenged su ka tapey ne peg-ugpe naawe e.”</para>
  <para style="p">
    <verse number="5" style="v" />Ne migkahi ka seeye se migpinnuu diye te trunu, “Na, eggimuwen ku ne iyam ka langun.” Ne migkahi pad man-e sikandin, “Isulat nu seini se inlalag ku su egkasalihan wey malehet.” <verse number="6" style="v" /><note caller="-" style="x"><char style="xo" closed="false">21:6: </char><char style="xt" closed="false">Isa 55:1.</char></note> Ne migkahiyan a nikandin, “Natuman e ka langun! Sikeddiey ka Alpa wey ka Umiga,<note caller="+" style="f"><char style="fr" closed="false">21:6 </char><char style="ft" closed="false">Ka Alpa iyan ka an-anayan ne litra te Grigu ne alpabitu, ka Umiga iyan degma ka katammanan ne litra.</char></note> ka bunsuranan wey ka katammanan. Seeye se nammaraan egbehayan ku te migsesebseb ne weyig ne ware bayad ne egpakabehey te umul. <verse number="7" style="v" /><note caller="-" style="x"><char style="xo" closed="false">21:7: </char><char style="xt" closed="false">2Sam 7:14; Sal 89:26-27.</char></note> Ka egpanalu ki Meibulan, egpakaangken kayi wey Manama ad nikandin wey egkaanak kud sikandin. <verse number="8" style="v" />Piru ka me liyasen, ka ware migmalintutuu, ka miggimu te mallindit, ka me mangngimatey, ka egpeyilabetey ne kene ne alunggun, ka egmamulingan, ka migsimba te me diyus-diyus, wey ka langun ne ubaten, egpekeendiye te linew te egkanlabkanlab ne hapuy wey asupri. Seeye ka igkarangeb ne kamatayen.”</para>
  <para style="s">Ka iyam ne Hirusalim</para>
  <para style="p">
    <verse number="9" style="v" />Nataman, migparani keddi ka sabeka te seeye se pitu ne panalihan ne nanguyan te pitu ne yahung ne napenu te katammanan ne me salerep. Ne migkahiyan a nikandin, “Hendini ka, igpapitew ku keykew ka malitan ne eg-asaween te Nati ne Karniru.” <verse number="10" style="v" /><note caller="-" style="x"><char style="xo" closed="false">21:10: </char><char style="xt" closed="false">Isi 40:2.</char></note> Ne in-umaan ad te Panisingan te Manama wey in-uyan ad te panalihan diye te ampew te titikangi ne bubungan wey impapitew rin keddi ka Matulus ne Siyudad ne iyan ka Hirusalim ne natuntun puun te Manama ne diye te langit. <verse number="11" style="v" />Miglayag seeye te katelesan te Manama, wey ka ilak dutu egpekeiling te mahal ne batu ne haspi, wey titing-awi iling te kristal. <verse number="12" style="v" /><note caller="-" style="x"><char style="xo" closed="false">21:12-13: </char><char style="xt" closed="false">Isi 48:30-35.</char></note> Ne makepal<note caller="+" style="f"><char style="fr" closed="false">21:12 </char><char style="ft" closed="false">Te Grigu: bubuyahen.</char></note> wey matikang ka alad kayi ne batu ne due sapulu wey daruwa (12) ne gumawan ne imbantayan te sapulu wey daruwa (12) ne panalihan. Nakasulat diye te me gumawan ka ngaran te sapulu wey daruwa (12) ne tribu te Israil. <verse number="13" style="v" />Due tatelu ne gumawan te tagse kakiliran te alad: tatelu diye te igsile, tatelu diye te igkahibang ne balabahan dapit te igsile, tatelu diye te igkakawanan ne balabahan dapit te igsile, wey tatelu diye te iglineb. <verse number="14" style="v" />Ne due sapulu wey daruwa (12) ne pabunsuran te alad te siyudad ne insulatan te ngaran te sapulu wey daruwa (12) ne apustulis te Nati ne Karniru.</para>
  <para style="p">
    <verse number="15" style="v" />
    <note caller="-" style="x">
      <char style="xo" closed="false">21:15: </char>
      <char style="xt" closed="false">Isi 40:3.</char>
    </note> Ka panalihan ne migpakiglalag keddiey, due igseked ne bulawan ne in-uyan din eyew igseked te siyudad wey te me gumawan, wey te alad kayi. <verse number="16" style="v" />Hep-at ka pikungan te siyudad wey nekeg-iling ka kalayat din wey ka kaluag. Ne inseked te panalihan ka siyudad wey daruwa ne libu wey hep-at ne gatus (2,400) ne kilumitru ka kalayat, wey iling ded degma ka kaluag wey ka katikang kayi. <verse number="17" style="v" />Inseked din degma ka alad dutu wey hen-em ne pulu (60) ne mitrus ka katikang<note caller="+" style="f"><char style="fr" closed="false">21:17 </char><char style="ft" closed="false">katikang: wey ke kakepal.</char></note>. Ka igseked ne in-uyan din, iling ded te seked ne layun eggamita te etew te pegseked. <verse number="18" style="v" /><note caller="-" style="x"><char style="xo" closed="false">21:18-21: </char><char style="xt" closed="false">Isa 54:11-12.</char></note> Innimu ligkat te batu ne haspi ka alad te siyudad, wey neelin ne bulawan ka siyudad wey amana ne titing-awi iling te bildu. <verse number="19" style="v" />Ne indayan-dayanan te langun ne klasi te tetelesi ne batu ka pabunsuran te alad te siyudad. Haspi ka an-anayan ne pabunsuran, sapiru ka igkarangeb, agata ka igkatelu, wey ismiralda ka igkeep-at. <verse number="20" style="v" />Ne sardunika ka igkalimma, kurnalina ka igkeen-em, krisulitu ka igkapitu, birilu ka igkawalu, tupasyu ka igkasiyam, krisuprasu ka igkasapulu, hasintu ka igkasapulu wey sabeka, wey amatista ka igkasapulu wey daruwa. <verse number="21" style="v" />Neelin ne pirlas ka sapulu wey daruwa (12) ne gumawan. Innimu puun te sabeka ne pirlas ka tagse gumawan, wey neelin ne bulawan ka dalan te siyudad wey mating-ew iling te bildu.</para>
  <para style="p">
    <verse number="22" style="v" />Ne ware nakita ku ne timplu diye te siyudad su iyan e timplu ka Magbebaye ne Maresen ne Manama wey ka Nati ne Karniru. <verse number="23" style="v" /><note caller="-" style="x"><char style="xo" closed="false">21:23: </char><char style="xt" closed="false">Isa 60:19-20.</char></note> Kenad e ne keilangan pad te layag te aldew wey bulan ka siyudad, tenged su iyan e eglayag dutu ka katelesan te Manama, wey te Nati ne Karniru. <verse number="24" style="v" /><note caller="-" style="x"><char style="xo" closed="false">21:24: </char><char style="xt" closed="false">Isa 60:3.</char></note> Ne egkalayahan ka langun ne etew te kalibutan te layag din, wey egpanguyanen te me Hari te kalibutan ka langun ne karatuan dan diye. <verse number="25" style="v" /><note caller="-" style="x"><char style="xo" closed="false">21:25-26: </char><char style="xt" closed="false">Isa 60:11.</char></note> Kenad eglekeban ka me gumawan su layun maaldew diye wey warad marusilem. <verse number="26" style="v" />Ne egpanguyanen diye te siyudad ka langun ne karatuan wey ka imbantug te me nasud. <verse number="27" style="v" /><note caller="-" style="x"><char style="xo" closed="false">21:27: </char><char style="xt" closed="false">Isa 52:1; Isi 44:9.</char></note> Piru ware egpakaseled dutu ne minsan nekey ne malindit wey ke minsan hentew ne malindit se himu wey ka me ubaten. Su iyan de egpakaseled dutu ka nakasulat se ngaran diye te libru te Nati ne Karniru ne iyan ka Libru te Umul.</para>
  <chapter number="22" style="c" />
  <para style="p">
    <verse number="1" style="v" />
    <note caller="-" style="x">
      <char style="xo" closed="false">22:1: </char>
      <char style="xt" closed="false">Isi 47:1; Sak 14:8.</char>
    </note> Nataman, impakita te panalihan keddi ka weyig ne egpakabehey te umul. Migpangilak-ilak seini iling te kristal, wey diye migpuun te trunu te Manama wey te Nati ne Karniru <verse number="2" style="v" /><note caller="-" style="x"><char style="xo" closed="false">22:2: </char><char style="xt" closed="false">Hin 2:9.</char></note> wey migpahun-elat te dalan te siyudad. Ne ka tagse ilis te weyig due kayu ne egpakabehey te umul, ne egbebehas te nakalkalasi ne behas te tagse bulan, wey ka dewun kayi delemetan te langun ne etew te kalibutan. <verse number="3" style="v" /><note caller="-" style="x"><char style="xo" closed="false">22:3: </char><char style="xt" closed="false">Sak 14:11.</char></note> Warad e minsan nekey ne indilus te Manama ne diye te siyudad.</para>
  <para style="p">Ne diye te siyudad ka trunu te Manama wey te Nati ne Karniru, ne egpamakayen sikandin te me suluhuanen din. <verse number="4" style="v" />Egkakita ran ka ulaula te Manama wey igsulat diye te me buked dan ka ngaran din. <verse number="5" style="v" /><note caller="-" style="x"><char style="xo" closed="false">22:5: a </char><char style="xt" closed="false">Isa 60:19; </char><char style="xo" closed="false">b </char><char style="xt" closed="false">Dan 7:18.</char></note> Ne warad marusilem diye, wey kenad sikandan egkeilangan te layag te sulu wey te aldew tenged su iyan dan e kalayag ka Magbebaye ne Manama, wey eghari sikandan te ware egtamanan.</para>
  <para style="s">Ka peglibed ni Hisus</para>
  <para style="p">
    <verse number="6" style="v" />Ne migkahiyan a te panalihan, “Egkasalihan wey malehet ka inlalag ku. Su ka Magbebaye ne Manama ne migbehey te Panisingan din te me prupita, migpeuyan degma te panalihan din eyew te pegpanugtul te me suluhuanen din ke nekey ka mahaan e egkeyitabu.”</para>
  <para style="p">
    <verse number="7" style="v" />Migkahi si Hisus, “Pammineg kew! Mahaan ad e egginguma! Keupianan te seeye se migtuman te langun ne intagne te seini ne baseen!”</para>
  <para style="p">
    <verse number="8" style="v" />Sikeddiey si Huwan, ka nakarineg wey ka nakakita te langun ne nasulat te seini ne baseen. Te nakita kud wey te narineg kud seini, mig-usengul a diye te tangkaan te panalihan ne iyan migpapitew keddi te langun eyew te pegsimba kandin. <verse number="9" style="v" />Piru migkahiyan a nikandin, “Kene nu himuwa sika! Iyan nu simbaa ka Manama, su suluhuanen e re degma te Manama iling keykew wey te me suled nu ne me prupita, wey seeye se egtuman te nasulat te seini ne baseen.” <verse number="10" style="v" />Ne migkahiyan e pad man-e nikandin, “Kene nu iheles te me etew ka intagne te seini ne baseen su mahaan e seini egkatuman. <verse number="11" style="v" /><note caller="-" style="x"><char style="xo" closed="false">22:11: </char><char style="xt" closed="false">Dan 12:10.</char></note> Seeye se mareet, egpepabulusen de due ne eggimu te mareet, wey seeye se mallindit, egpepabulusen de due ne eggimu te mallindit. Ne seeye se matareng, egpepabulusen de due ne eggimu te matareng, wey seeye se matulus, egpepabulusen de due ne eg-ugpe ne matulus.”</para>
  <para style="p">
    <verse number="12" style="v" />
    <note caller="-" style="x">
      <char style="xo" closed="false">22:12: a </char>
      <char style="xt" closed="false">Isa 40:10; 62:11; </char>
      <char style="xo" closed="false">b </char>
      <char style="xt" closed="false">Sal 28:4; Isa 40:10; Hir 17:10.</char>
    </note> Migkahi si Hisus, “Pammineg kew! Mahaan ad e egginguma, wey eg-uyan a te unag eyew igbehey te tagse sabeka sumale te hinimuwan din. <verse number="13" style="v" /><note caller="-" style="x"><char style="xo" closed="false">22:13: a </char><char style="xt" closed="false">Imp 1:8; </char><char style="xo" closed="false">b </char><char style="xt" closed="false">Isa 44:6; 48:12; Imp 1:17; 2:8.</char></note> Sikeddi ka Alpa wey ka Umiga,<note caller="+" style="f"><char style="fr" closed="false">22:13 </char><char style="ft" closed="false">Ka Alpa iyan ka an-anayan ne litra te Grigu ne alpabitu, ka Umiga iyan degma ka katammanan ne litra.</char></note> ka an-anayan wey ka mewuri, ka bunsuranan wey ka katammanan.”</para>
  <para style="p">
    <verse number="14" style="v" />
    <note caller="-" style="x">
      <char style="xo" closed="false">22:14: </char>
      <char style="xt" closed="false">Hin 2:9; 3:22.</char>
    </note> Keupianan te seeye se migpami-pi te me kumbale dan su egbehayan sikandan te katenged te pegbaye te gumawan peendiye te siyudad wey te pegkeen te behas te kayu ne egpakabehey te umul. <verse number="15" style="v" />Piru kene egpakaseled dutu ka me asu ne iyan ka mallindit ne me etew, ka egmamulingan, ka egmeyilabetey ne kene ne alunggun, ka me mangngimatey, ka migsimba te me diyus-diyus wey ka langun ne eggelebek eglilimbung.</para>
  <para style="p">
    <verse number="16" style="v" />
    <note caller="-" style="x">
      <char style="xo" closed="false">22:16: </char>
      <char style="xt" closed="false">Isa 11:1,10.</char>
    </note> “Sikeddiey si Hisus ka migpeuyan te panalihan ku eyew te pegpataha kayi kaniyu langun ne due te me punduk te migmalintutuu. Sikeddiey ka kabuhalan ni Dabid wey ka malayag ne bituen ne Buntetale.”</para>
  <para style="p">
    <verse number="17" style="v" />
    <note caller="-" style="x">
      <char style="xo" closed="false">22:17: </char>
      <char style="xt" closed="false">Isa 55:1.</char>
    </note> Ka Panisingan te Manama wey ka eg-asaween egkahi, “Hendini ka!”</para>
  <para style="p">Ne ka langun ne egdineg, egpakahiyen degma, “Hendini ka!”</para>
  <para style="p">Ka langun ne nammaraan egparani, wey ka egkeupian ne eg-inum, egdawat te ware bayad ne weyig ne egpakabehey te umul.</para>
  <para style="s">Ka pegpanaha-taha</para>
  <para style="p">
    <verse number="18" style="v" />
    <note caller="-" style="x">
      <char style="xo" closed="false">22:18-19: </char>
      <char style="xt" closed="false">Diy 4:2; 12:32.</char>
    </note> Seini ka igpaney-paney ku kaniyu langun ne nakarineg te me tagne te seini ne baseen: ka minsan hentew ne egtimul te nasulat kayi, egtimulan degma te Manama ka legpad din ne iyan ka me salerep ne nasulat te seini ne baseen. <verse number="19" style="v" />Ne ka minsan hentew ne eg-awe te minsan nekey ne intagne te seini ne baseen, eg-aween degma te Manama ka katenged din te pegkeen te behas te kayu ne egpakabehey te umul wey te peg-ugpe diye te Matulus ne Siyudad sumale te nasulat te seini ne baseen.</para>
  <para style="p">
    <verse number="20" style="v" />Ne migkahi ka migpamalehet te langun ne nakasulat te seini ne baseen, “Mahaan ad en iya egginguma!”</para>
  <para style="p">Malehet iya! Hendini kad e Hisus ne Magbebaye!</para>
  <para style="p">
    <verse number="21" style="v" />Ka keupiya wey keyid-u ne egpuun te Magbebaye ne si Hisus, egkaangken niyu langun.</para>
</usx>