<?xml version="1.0" encoding="utf-8"?>
<usx version="2.0">
  <book code="ZEP" style="id">Matigsalug Version</book>
  <para style="ide">UTF-8</para>
  <para style="h">Supuniyas</para>
  <para style="toc1">Supuniyas</para>
  <para style="toc2">Supuniyas</para>
  <para style="toc3">Sup</para>
  <para style="mt">Supuniyas</para>
  <para style="is">Igpewun-a</para>
  <para style="ip">Si prupita Supuniyas migwali te katamanan ne timpu te ikapitu ne pulu (70) ne leg-un te ware pad neetew si Kristu Hisus, me sapulu ne leg-un te ware pad himuwa ni Hari Husiyas ka pegpalibed te tinuuwan te leg-un 621 te ware pad neetew si Kristu. Ka tahu te seini ne libru iyan ka layun egmanlalahen te me prupita: Egginguma ka makaliyas-liyas ne timpu wey karereetan, ke eglegparan e ka Huda tenged te pegsimba ran te me diyus-diyus. Eglegparan degma te Magbebaye ne Manama ka duma ne me inged. Minsan ke eglegparan ka Hirusalim piru te kene egkaluhey ne igpalibed din seini duma te me mapariralemen wey me matareng ne keet-etawan ne eg-ugpe kayi.</para>
  <para style="iot">Ka nenasulat te seini ne baseen</para>
  <para style="io1">Ka timpu te peggukum te Magbebaye ne Manama 1:1-2:3</para>
  <para style="io1">Ka karereetan te me sumbaley te Israil 2:4-15</para>
  <para style="io1">Ka pegdereet wey pegluwas te Hirusalim 3:1-20</para>
  <chapter number="1" style="c" />
  <para style="p">
    <verse number="1" style="v" />
    <note caller="-" style="x">
      <char style="xo" closed="false">1:1: </char>
      <char style="xt" closed="false">2Har 22:1—23:30; 2Kru 34:1—35:27.</char>
    </note> Seini ka guhuren meyitenged te lalag te Magbebaye ne Manama ne impepangguhud ki Supuniyas te timpu ne si Husiyas ne anak ni Amun iyan mighari te Huda. Si Supuniyas anak ni Kusi wey apu ni Hidalyas, ne si Hidalyas anak ni Amariyas, wey apu ni Isikiyas.</para>
  <para style="s">Ka aldew te peggukum te Magbebaye</para>
  <para style="q1">
    <verse number="2" style="v" />Migkahi ka Magbebaye ne Manama,</para>
  <para style="q2">“Egdereetan ku ka langun ne kayi te tane.</para>
  <para style="q1">
    <verse number="3" style="v" />Egdereetan ku ka me etew, ka me mananap,</para>
  <para style="q2">ka me manuk-manuk, wey ka me isda.</para>
  <para style="q2">Eglegparan ku ka me etew ne maddeet se me hinimuwan</para>
  <para style="q1">wey egguleen ku ka langun ne etew kayi te ampew te tane,”</para>
  <para style="q2">kahi te Magbebaye ne Manama.</para>
  <para style="b" />
  <para style="q1">
    <verse number="4" style="v" />“Eglegparan ku ka Huda,</para>
  <para style="q2">wey ka langun ne mahinged te Hirusalim.</para>
  <para style="q1">Eg-aween ku ka nenasame ne migsimba ki Baal,</para>
  <para style="q2">wey egkalingawan e ka me ngaran te me talagpanubad ne migpamakey te me diyus-diyus.</para>
  <para style="q1">
    <verse number="5" style="v" />Eg-aween ku ka langun ne egmamaneyik te atep te me baley<note caller="+" style="f"><char style="fr" closed="false">1:5 </char><char style="ft" closed="false">Te Hibruwanen: Mapatag ka atep te me Hudiyu .</char></note> ran</para>
  <para style="q2">eyew egsimba te aldew, te bulan, wey te me bituen.</para>
  <para style="q1">Eg-aween ku degma ka langun ne migsimba keddi wey migpanaad pinaahi te ngaran ku,</para>
  <para style="q2">uya su migpanaad degma sikandan te ngaran te diyus-diyus ne si Milkum.</para>
  <para style="q1">
    <verse number="6" style="v" />Egdereetan ku seeye se ware migpabulus mig-ikul keddiey,</para>
  <para style="q2">wey ware migpamitew wey ke migpanginginse keddi.”</para>
  <para style="b" />
  <para style="q1">
    <verse number="7" style="v" />Peeneng-eneng kew diye te tangkaan te Magbebaye ne Manama!</para>
  <para style="q2">Su mahaan e egginguma ka aldew te peggukum din.</para>
  <para style="q1">Ka Magbebaye ne Manama migtahahe te igpanubad</para>
  <para style="q2">wey immatulus din e ka me etew ne pigginggat din.</para>
  <para style="q1">
    <verse number="8" style="v" />Te sika ne aldew,<note caller="+" style="f"><char style="fr" closed="false">1:8 </char><char style="ft" closed="false">Te Hibruwanen: Te aldew te pegpanubad te Magbebaye ne Manama. </char></note> egkahi sikandin,</para>
  <para style="q2">“Egparusaan ku ka me pangulu te keet-etawan wey ka me lukes ne anak te Hari,</para>
  <para style="q2">wey ka langun ne mig-ikul te maddeet ne peggimhimasad te me lapu.</para>
  <para style="q1">
    <verse number="9" style="v" />Te sika ne aldew, egparusaan ku ka migsimba te me diyus-diyus,</para>
  <para style="q2">wey seeye se egpanakew<note caller="+" style="f"><char style="fr" closed="false">1:9 </char><char style="ft" closed="false">Te Hibruwanen: seeye se egsalampew te minted</char></note> wey egpangimatey</para>
  <para style="q2">eyew egkapenu de te me tinakew ka baley te ahalen dan.”<note caller="+" style="f"><char style="fr" closed="false">1:9 </char><char style="ft" closed="false">Te Hibruwanen: timplu te diyus-diyus dan.</char></note></para>
  <para style="q1">
    <verse number="10" style="v" />Migkahi ka Magbebaye ne Manama,</para>
  <para style="q1">“Te sika ne aldew, due egkarineg ne egmanguleyi puun te Gumawan te Isda,</para>
  <para style="q2">wey due egmandalawit puun te Iyam ne Baad te siyudad,</para>
  <para style="q2">wey marahing naan de iya ka me bubungan ne egkengalunew.</para>
  <para style="q1">
    <verse number="11" style="v" />Pandalawit kew te pegkalaggew niyu,</para>
  <para style="q2">sikaniyu langun se nangugpe diye te diralem ne baad te siyudad,</para>
  <para style="q2">su migpatey e ka egmamelegye, wey warad e ka langun ne egmanimbang te pelata.</para>
  <para style="q1">
    <verse number="12" style="v" />“Te sikan ded ne timpu, egsusulu a ka egleug-leug te minsan hendei diye te Hirusalim,</para>
  <para style="q2">wey egparusaan ku ka me etew ne amana migsalig te pegkeetew ran,</para>
  <para style="q2">wey migkahi diye te geyinawa ran ‘Ware mareet wey meupiya ne eggimuwen te Magbebaye ne Manama kanta.’</para>
  <para style="q1">
    <verse number="13" style="v" />Egpanakawen ka me karatuan dan,</para>
  <para style="q2">wey egpangguhusen ka me baley ran.</para>
  <para style="q1">Kene dan egkengeugpaan ka me baley ne impangimu ran,</para>
  <para style="q2">wey kene sikandan egpekeinum te binu ne puun te paras ne impamula ran.”</para>
  <para style="b" />
  <para style="q1">
    <verse number="14" style="v" />Mahaan e ka makaaldek-haldek ne aldew te peggukum te Magbebaye ne Manama</para>
  <para style="q2">wey mahaan seini egginguma.</para>
  <para style="q1">Te sika ne aldew, mapeit-peit naan de iya ka ngangangan te me etew,</para>
  <para style="q2">wey minsan ka me bahani egpanaman-taman egsinehew.</para>
  <para style="q1">
    <verse number="15" style="v" />“Su aldew seeye ne igpapitew te Manama ka langet din,</para>
  <para style="q2">aldew te kalaggew wey kasakitan, aldew te kasamuk wey karereetan,</para>
  <para style="q2">aldew te pegdusilem wey pegdaldaleet,</para>
  <para style="q2">aldew te pegpanggapun wey pegpaddusilem.</para>
  <para style="q2">
    <verse number="16" style="v" />Aldew ne egparahingen ka salimbal</para>
  <para style="q2">wey pegpanguleyi te seeye se egmanlusud te maresen ne me siyudad</para>
  <para style="q2">wey te me matikang ne alad te siyudad.”</para>
  <para style="b" />
  <para style="q1">
    <verse number="17" style="v" />Migkahi ka Magbebaye ne Manama,</para>
  <para style="q1">“Eglegparan ku ka me etew,</para>
  <para style="q2">eyew egmangipanew sikandan ne iling te me butud,</para>
  <para style="q2">su nakasale sikandan keddiey.</para>
  <para style="q1">Egpadalanahen ku ka langesa ran iling te weyig,<note caller="+" style="f"><char style="fr" closed="false">1:17 </char><char style="ft" closed="false">Te Hibruwanen: egkabusbus ka langesa ran iling te alinepung</char></note></para>
  <para style="q2">wey egkengamewu<note caller="+" style="f"><char style="fr" closed="false">1:17 </char><char style="ft" closed="false">Te Hibruwanen: ka sapu dan iling te tei.</char></note> ka me lawa ran te minsan hendei.”</para>
  <para style="b" />
  <para style="q1">
    <verse number="18" style="v" />Te aldew te langet te Magbebaye ne Manama,</para>
  <para style="q2">kene egpakapangabang te me etew ka me seleppi dan wey ka me bulawan dan.</para>
  <para style="q1">Ne puun te egmangebel-ebel ne langet din, egkasilaban ka intiru ne inged,</para>
  <para style="q2">su egtigkawen din te eggule ka langun ne nangugpe kayi te tane.</para>
  <chapter number="2" style="c" />
  <para style="s">Ka paney-paney meyitenged te pegbuyu te pasaylu</para>
  <para style="q1">
    <verse number="1" style="v" />Ne migkahiyan ni prupita Supuniyas ka me matig-Huda. “Libulung kew, sikaniyu se me etew<note caller="+" style="f"><char style="fr" closed="false">2:1 </char><char style="ft" closed="false">Te Hibruwanen: Nasud.</char></note> ne kene egkengeyilew,</para>
  <para style="q2">
    <verse number="2" style="v" />Libulung kew te kene pad egginguma ka insaad<note caller="+" style="f"><char style="fr" closed="false">2:2 </char><char style="ft" closed="false">Te Hibruwanen: balaud.</char></note> te Manama,</para>
  <para style="q2">te kene pad eglihad ka aldew iling te ukaba ne eglayap te kalamag,</para>
  <para style="q2">te kene pad egginguma kaniyu ka aldew te nangebel-ebel ne langet din.</para>
  <para style="q1">
    <verse number="3" style="v" />Libed kew<note caller="+" style="f"><char style="fr" closed="false">2:3 </char><char style="ft" closed="false">Te Hibruwanen: Pamitew kew.</char></note> te Magbebaye ne Manama,</para>
  <para style="q2">sikaniyu se me mapariralemen ne me etew wey migtuman te me suhu din,</para>
  <para style="q2">sikaniyu se miggimu te suhu din wey migsalig kandin.</para>
  <para style="q1">Himuwa niyu ka meupiya wey pariralem kew,</para>
  <para style="q2">kema ke kene kew red eglegparan nikandin</para>
  <para style="q2">ke eggingume e ka aldew te mangune-kune ne langet din.</para>
  <para style="s">Ka pegkahuhus te me inged ne marani te Israil</para>
  <para style="q1">
    <verse number="4" style="v" />
    <note caller="-" style="x">
      <char style="xo" closed="false">2:4-7: </char>
      <char style="xt" closed="false">Isa 14:29-31; Hir 47:1-7; Isi 25:15-17; Huwil 3:4-8; Amu 1:6-8; Sak 9:5-7.</char>
    </note> Egkeengkeran ka siyudad te Gasa wey warad degma etew ne eg-ugpe te Askalun.</para>
  <para style="q2">Ka me mahinged te Asdud egpandelrelen te egpekeuntud ka aldew,</para>
  <para style="q2">wey eggulunsuwey ka me mahinged te Ikrun.</para>
  <para style="q1">
    <verse number="5" style="v" />Mekeyid-u-hid-u kew se nangugpe te ilis te dahat, mekeyid-u-hid-u kew me matig-Krita.</para>
  <para style="q2">Sikaniyu se me Pilistihanen ne me matig-Kanaan,</para>
  <para style="q1">sikaniyu ka igkabelu te Magbebaye ne Manama.</para>
  <para style="q2">Egpangimatayan kew nikandin taman te warad egkasame kaniyu.</para>
  <para style="q1">
    <verse number="6" style="v" />Egkeyimu e ne patabtaban te me karniru wey kulungan te me ayam ka me siyudad ne diye te ilis te dahat ne mig-ugpaan te matig-Krita. ALT Ne sikeykew, E ilis te dahat, egkeyimu kad e ne palayuranan, mabbenes ne patabtaban te me karniru wey kulungan te me ayam.</para>
  <para style="q1">
    <verse number="7" style="v" />Ne iyan e egpakakekamuney te siyudad ne diye te ilis te dahat ka me keet-etawan te Huda ne ware nenammatey.</para>
  <para style="q2">Ne diye dan e egpepanabtaba ka me karniru ran,</para>
  <para style="q1">ne diyad e sikandan eggirehe te me baley te Askalun ke marusilem.</para>
  <para style="q1">Egdumaan sikandan te Magbebaye ne Manama ran,</para>
  <para style="q2">wey egmatubungen din e man-e sikandan te peg-ugpe dan.”</para>
  <para style="q1">
    <verse number="8" style="v" />
    <note caller="-" style="x">
      <char style="xo" closed="false">2:8-11: a </char>
      <char style="xt" closed="false">Isa 15:1—16:14; 25:10-12; Hir 48:1-47; Isi 25:8-11; Amu 1:13-15; </char>
      <char style="xo" closed="false">b </char>
      <char style="xt" closed="false">Hir 49:1-6; Isi 21:28-32; 25:1-7; Amu 1:13-15.</char>
    </note> Ne miglalag ka Magbebaye ne Manama ne miggenendue,</para>
  <para style="q1">“Narineg ku ka pegbaley-baley te matig-Muwab,</para>
  <para style="q2">wey ka pegpanlemet te me Amunihanen diye te keet-etawan ku.</para>
  <para style="q1">Migpeggasal sikandan ne egkaahew ran ka inged te me keet-etawan ku.</para>
  <para style="q1">
    <verse number="9" style="v" />
    <note caller="-" style="x">
      <char style="xo" closed="false">2:9: </char>
      <char style="xt" closed="false">Hir 19:24.</char>
    </note> Purisu tenged te uuyag e ma,</para>
  <para style="q2">egdereetan ku iya ka Muwab iling te Suduma</para>
  <para style="q2">wey ka matig-Amun iling te Gumura.</para>
  <para style="q1">Egkeempet ka me tane dan te me duhiyen ne me hilamunen wey egkabunbunan te me asin,</para>
  <para style="q2">wey warad karuan te seini ne me inged dan.</para>
  <para style="q1">Ne egpangahawen te nenasame ne keet-etawan ku</para>
  <para style="q2">ka me karatuan dan,”</para>
  <para style="q2">kahi te Magbebaye ne Manama te me sundalu diye te langit, ka Manama te Israil.</para>
  <para style="b" />
  <para style="q1">
    <verse number="10" style="v" />Iling due ka iglegpad kandan tenged te pegpahambug dan,</para>
  <para style="q2">su migpaambug sikandan wey migpanlemet te keet-etawan te Amana ne Maresen ne Magbebaye ne Manama.</para>
  <para style="q1">
    <verse number="11" style="v" />Egginalatan sikandan te Magbebaye ne Manama.</para>
  <para style="q2">Egdereetan din ka langun ne me diyus-diyus kayi te inged,</para>
  <para style="q2">wey sikandin e ka egsimbeen te me etew te tagse inged, wey te langun ne nasud.</para>
  <para style="b" />
  <para style="q1">
    <verse number="12" style="v" />
    <note caller="-" style="x">
      <char style="xo" closed="false">2:12: </char>
      <char style="xt" closed="false">Isa 18:1-7.</char>
    </note> Sikaniyu degma se matig-Itiyupiya,</para>
  <para style="q2">egpamunuen kew red degma te Magbebaye ne Manama pinaahi te kampilan din.</para>
  <para style="b" />
  <para style="q1">
    <verse number="13" style="v" />
    <note caller="-" style="x">
      <char style="xo" closed="false">2:13-15: </char>
      <char style="xt" closed="false">Isa 10:5-34; 14:24-27; Nah 1:1—3:19.</char>
    </note> Ne egpakig-ehet <note caller="+" style="f"><char style="fr" closed="false">2:13 </char><char style="ft" closed="false">Te Hibruwanen: Egketengen din ka belad din.</char></note> ka Magbebaye ne Manama diye te igkahibang ne balabahaan dapit te igsile,</para>
  <para style="q2">wey egdereetan din ka Asirya pinaahi te geem din.</para>
  <para style="q1">Eggimuwen din ne mammara ne inged ka Ninibe</para>
  <para style="q2">wey kenad egkeugpaan wey eg-engkeran e.</para>
  <para style="q1">
    <verse number="14" style="v" />Ne dutun e egmangugpe ka langun ne me ayam,</para>
  <para style="q2">wey diyad e eg-ugpe te uud te me sungkaleg ka me banug wey ka me ambew,</para>
  <para style="q2">wey diye eglelalag ka me ekang te lenged te bintana,<note caller="+" style="f"><char style="fr" closed="false">2.14 </char><char style="ft" closed="false">Te Hibruwanen: sabeka ne laheng</char></note></para>
  <para style="q2">wey iling ded degma ka me uwak<note caller="+" style="f"><char style="fr" closed="false">2.14 </char><char style="ft" closed="false">Te Hibruwanen: alimengew</char></note> diye te gumawan,</para>
  <para style="q2">su egkengahuhus e ka me sidar ne in-alabat.</para>
  <para style="q1">
    <verse number="15" style="v" />Iling due ka egkeyitabu te siyudad</para>
  <para style="q2">ne amana migpeggasal ne ware egpakatalu kandan, wey migkahi, “Warad iya mule egpekeiling keddi.”</para>
  <para style="q1">Piru masumpit ka neula-ula rin, neyimu e ne ugpaanan te me mahintalunan.</para>
  <para style="q2">Eglelemetan sikandin wey egdali-dian te minsan hentew ne eglihad dutu.</para>
  <chapter number="3" style="c" />
  <para style="s">Ka sale wey ka kaluwasan te Hirusalim</para>
  <para style="q1">
    <verse number="1" style="v" />Mekeyid-u-hid-u ka Hirusalim,</para>
  <para style="q2">ka malindit ne siyudad wey mig-upaan te me etew ne masinupaken,</para>
  <para style="q2">wey ka siyudad ne napenu te egleig-leig te duma.</para>
  <para style="q1">
    <verse number="2" style="v" />Kene sikandan egpammineg ke eglalahan</para>
  <para style="q2">wey kene egpalintutuu ke egsaparan.</para>
  <para style="q1">Ware sikandan migsalig te Magbebaye ne Manama</para>
  <para style="q2">wey ware sikandan migparani te Manama ran.</para>
  <para style="q1">
    <verse number="3" style="v" />Iling te liyun ne egginihel ka me pangulu te sika ne siyudad,</para>
  <para style="q2">wey ka me talewusey iling te me singgalung ne egpanggutasan;</para>
  <para style="q1">amana ne me balbalen sikandan,</para>
  <para style="q2">ne warad egsameen te egkapawaan.</para>
  <para style="q1">
    <verse number="4" style="v" />Maddeet ka me prupita wey kene egkasalihan sikandan;</para>
  <para style="q2">miglinditan te me talagpanubad ka me kasangkapan ne matulus,</para>
  <para style="q2">wey ware dan tumana ka me balaud.</para>
  <para style="q1">
    <verse number="5" style="v" />Piru matareng ka Magbebaye ne Manama ne diye te siyudad dan,</para>
  <para style="q2">wey kene sikandin eggimu te mareet.</para>
  <para style="q1">Tagse maselem igpapitew rin ka katareng din;</para>
  <para style="q2">eggimuwen din seini tagse aldew,</para>
  <para style="q2">piru ka me etew ne maddeet se me hinimuwan kene iya egkeyilew.</para>
  <para style="b" />
  <para style="q1">
    <verse number="6" style="v" />“Ne migdereetan ku ka langun ne me nasud,</para>
  <para style="q2">ingguhus ku ka me alad te me siyudad.</para>
  <para style="q1">Migdereetan ku ka me dalan,</para>
  <para style="q2">eyew warad minsan hentew ne egbaye;</para>
  <para style="q1">Nahuhus e ka me siyudad.</para>
  <para style="q2">wey warad mig-ugpe ne me etew.</para>
  <para style="q1">
    <verse number="7" style="v" />Sikan naa ka nakakahi a, ‘Egkaaldek en iya sikandan keddi,</para>
  <para style="q2">wey egpammineg e sikandan ke egsaparan ku.</para>
  <para style="q1">Ne kene kud e egdereetan ka me ugpaan dan wey kene kud e eglegparan pad sikandan.</para>
  <para style="q1">Kunaleg te nasi de iya sikandan nalelehet miggimu te maddeet ne hinimuwan.</para>
  <para style="b" />
  <para style="q1">
    <verse number="8" style="v" />“Sikan naa, tahari niyu ka aldew ne eggukuman kud ka me etew.</para>
  <para style="q1">Su migsuman-suman a ne eglibulungen ku ka keet-etawan te intiru ne inged<note caller="+" style="f"><char style="fr" closed="false">3:8 </char><char style="ft" closed="false">Te Hibruwanen: nasud wey migharian.</char></note> wey ka me migharian,</para>
  <para style="q2">eyew igpaneem-neem ku kandan ka egpangebel-ebel ne langet ku.</para>
  <para style="q1">Su egkasilaban ka intiru ne inged puun te mangune-kune ne langet ku,” kahi te Magbebaye ne Manama.</para>
  <para style="q1">
    <verse number="9" style="v" />“Malehet iya ne te seeye ne aldew egsaliyuwan ku ka egmanlalahen te keet-etawan te meupiya ne peglalag-lalag,</para>
  <para style="q2">su eyew egpekeumew e sikandan te ngaran te Magbebaye ne Manama wey egkasabeke e sikandan ne egpamakey e sikandan keddi.<note caller="+" style="f"><char style="fr" closed="false">3:9 </char><char style="ft" closed="false">Te Hibruwanen: Su eyew egpamakey sikandan kandin te sabeka ne pamanayen.</char></note></para>
  <para style="q1">
    <verse number="10" style="v" />Ka nenekegsuwey-suwey ne keet-etawan ku ne diye nangugpe te deyipag te me weyig te Itiyupiya,<note caller="+" style="f"><char style="fr" closed="false">3:10 </char><char style="ft" closed="false">Te Hibruwanen: Kus.</char></note> egmanginguma ka egsimba keddi ne eg-uyan te igmandasag dan.</para>
  <para style="q1">
    <verse number="11" style="v" />Te sika ne aldew kene kew egkeyilawan</para>
  <para style="q2">tenged te pegsukul niyu keddi,</para>
  <para style="q2">su eg-aween ku puun kaniyu ka me maparibabawen,</para>
  <para style="q2">ne warad e egmanlelalis diye te matulus ne bubungan ku.</para>
  <para style="q1">
    <verse number="12" style="v" />Ne igtaleu ku te sika ne bubungan ka keet-etawan ne mapariralemen.</para>
  <para style="q1">Egparani sikandan keddi wey egpabulig.</para>
  <para style="q1">ALT Igtaleu ku diye te Hirusalim ka mapariralemen ne punduk te keet-etawan. Ne egparani sikandan keddiey<note caller="+" style="f"><char style="fr" closed="false">3:12 </char><char style="ft" closed="false">Te ngaran te Magbebaye ne Manama.</char></note> wey egpepangabang.</para>
  <para style="q1">
    <verse number="13" style="v" />
    <note caller="-" style="x">
      <char style="xo" closed="false">3:13: </char>
      <char style="xt" closed="false">Imp 14:5.</char>
    </note> Ne seeye se nenasame diye te Israil,</para>
  <para style="q2">kenad e egmangimu te mareet wey kenad e eg-uubat,</para>
  <para style="q2">wey kenad sikandan egpanlimbung.<note caller="+" style="f"><char style="fr" closed="false">3:13 </char><char style="ft" closed="false">Te Hibruwanen: ka ubaten ne dile te bebeb.</char></note></para>
  <para style="q1">Egmatubung<note caller="+" style="f"><char style="fr" closed="false">3:13 </char><char style="ft" closed="false">Te Hibruwanen: egmanabtab.</char></note> sikandan</para>
  <para style="q2">wey egmangibat ne warad igkangilam.”</para>
  <para style="s">Ka ulahingen te pegkahale</para>
  <para style="q1">
    <verse number="14" style="v" />Panaman-taman kew ulahing, me keet-etawan te Siyun.</para>
  <para style="q1">Panguleyi kew, keet-etawan te Israil!</para>
  <para style="q2">Gale-gale kew ne egpuun te pusung niyu, keet-etawan te Hirusalim!</para>
  <para style="q1">
    <verse number="15" style="v" />In-awe e te Magbebaye ne Manama ka dusa rin kaniyu,</para>
  <para style="q2">wey indelrel rin e ka me kuntere niyu.</para>
  <para style="q1">Ne ka Hari te Israil, ne iyan ka Magbebaye ne Manama ka egduma kaniyu,</para>
  <para style="q2">wey warad igkaaldek niyu ne karereetan.</para>
  <para style="q1">
    <verse number="16" style="v" />Te sika ne aldew, egkahiyan kew ka me matig-Hirusalim,</para>
  <para style="q2">‘Kene kew kaaldek,</para>
  <para style="q2">sikaniyu se me mahinged te Siyun, pakannekal kew.’<note caller="+" style="f"><char style="fr" closed="false">3:16 </char><char style="ft" closed="false">Te Hibruwanen: kene egkapungku ka me belad niyu.</char></note></para>
  <para style="q1">
    <verse number="17" style="v" />Tenged su duma niyu ka Magbebaye ne Manama niyu;</para>
  <para style="q2">sikandin ka bahani ne egpangabang kaniyu.</para>
  <para style="q1">Ne nabenbennalan sikandin kaniyu,</para>
  <para style="q2">wey pinaahi te geyinawa rin, egbehayan kew nikandin te iyam ne umul.<note caller="+" style="f"><char style="fr" closed="false">3.17 </char><char style="ft" closed="false">Te Hibruwanen: egpeen-enengen kew nikandin te geyinawa rin.</char></note></para>
  <para style="q1">Egpanaman-taman sikandin eg-ul-ulahing puun te kahale din kaniyu,</para>
  <para style="q2">
    <verse number="18" style="v" />iling te etew ne eglungku su kene egpakatambung te sahakeen.</para>
  <para style="p">Su migkahi ka Magbebaye ne Manama,</para>
  <para style="q1">‘Igpariyu ku ka karereetan kaniyu</para>
  <para style="q2">eyew kene kew e egkengeyilawan.</para>
  <para style="q1">
    <verse number="19" style="v" />Te sika ne timpu,</para>
  <para style="q2">kene ku egbalaharen ka langun ne migdeeg-deeg kaniyu;</para>
  <para style="q2">egpangabangan ku ka me pungku wey eglibulungen ku ka me etew ne in-ang-anggaan te duma.</para>
  <para style="q1">Egdayanen e sikandan wey kenad e egpeyilawan,</para>
  <para style="q2">wey eggimuwen ku sikandan ne mabantug te intiru ne inged.</para>
  <para style="q1">
    <verse number="20" style="v" />Te sika ne timpu, eglibulungen ku wey igmalibed ku sikaniyu te me ugpaan niyu.</para>
  <para style="q1">Eggimuwen ku sikaniyu ne mabantug wey egdayanen kew te langun ne etew te intiru ne inged.</para>
  <para style="q2">Egkeyitabu sika te timpu ne egmatubungen kud e man-e sikaniyu.” Kahi te Magbebaye ne Manama.</para>
</usx>